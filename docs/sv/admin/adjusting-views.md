---
uid: help-sv-adjusting-views
title: Anpassa vyer
description: Så anpassar du olika vyer i Inställningar och underhåll.
keywords: Inställningar och underhåll
author: digitaldiina
date: 10.22.2025
version: 11.5
content_type: howto
category: Settings and maintenance
audience: settings
audience_tooltip: Settings and maintenance
index: true
redirect_from: /sv/admin/learn/adjusting-views
language: sv
---

# Så anpassar du olika vyer i Inställningar och underhåll

## Flytta flikar

Många skärmbilder under Inställningar och underhåll består av olika flikar (till exempel **Alternativ** och **Användare**). Du kan byta ordning på dessa flikar:

1. Klicka och dra fliken till önskad position.
2. Släpp fliken.

> [!NOTE]
> I den här hjälpen beskrivs flikarna i deras standardordning.

## Sortera listor

* Klicka på rubriken för den kolumn du vill sortera efter eller högerklicka på en kolumnrubrik och välj **Sortera**.
* Klicka på kolumnrubriken en gång till om du vill sortera i omvänd ordning.
* Högerklicka på en kolumnrubrik och välj **Konfigurera sortering**. I dialogrutan som visas kan du välja fler sorteringskolumner.

## Justera kolumnbredder

Det finns olika listvyer under Inställningar och underhåll, bland annat listor över preferenser, listor över listor och listor över användardefinierade fält. Så här justerar du kolumnbredderna i dessa vyer:

1. Håll muspekaren över den vertikala linjen framför eller bakom en kolumnrubrik. Markören ändras till en vertikal dubbelpil (<i class="ph ph-split-horizontal" aria-hidden="true"></i>).
2. Klicka och dra skiljelinjen i önskad riktning, beroende på om du vill öka eller minska kolumnbredden.

Kolumnerna behåller sina angivna bredder till nästa gång du använder programmet.

## Ändra kolumnvisningen

Du kan välja vilka kolumner som ska visas i listorna samt deras ordning.

1. Högerklicka på en kolumnrubrik och välj **Konfigurera kolumner**. Fliken **Kolumner** i dialogrutan **Anpassa** visas.

2. Gör önskade ändringar av kolumnerna:

    * Lägga till kolumner: Välj de kolumner du vill lägga till på panelen **Tillgängliga kolumner** och klicka på högerpilen för att flytta dem till panelen **Valda kolumner**.

    * Ta bort kolumner: Välj de kolumner du vill ta bort på panelen **Valda kolumner** och klicka på vänsterpilen för att flytta dem till panelen **Tillgängliga kolumner**.

    * Ändra ordning på kolumnerna: På panelen **Valda kolumner** väljer du den kolumn du vill flytta åt vänster eller höger i vyn och klickar på <i class="ph ph-arrow-circle-up" aria-label="Arrow up"></i> eller <i class="ph ph-arrow-circle-down" aria-label="Arrow down"></i>.

3. Klicka på **Spara**.

> [!TIP]
> Om du vill återställa kolumnlayouten klickar du på **Återställ** längst ner på panelen **Valda kolumner**.
