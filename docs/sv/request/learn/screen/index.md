---
uid: help-sv-request-screen
title: Ärendeskärm
description: Ärendeskärm
author: Hanne Gunnarsson
date: 03.29.2023
keywords: ärende
topic: reference
audience: person
audience_tooltip: SuperOffice Service
language: sv
---

# Ärendeskärm

![Översikt över fönstret ärenden eller fliken ärende -screenshot][img3]

## Översikt över ärende

Fönstret Ärende har följande delar:

* Överst på skärmen visas **ärendehuvudet**, vilket innehåller grundläggande information om ärendet, som ID, titel, kontakt och tidsfrist.
* Sidofältet **egenskaper för ärende** innehåller fält för Ägare, Status, Kategori, Prioritet, Åtkomstnivå och Taggar, vilka alla är fält som kan redigeras med knapparna **Spara** och **Avbryt**.
* Under huvudet finns en rad med knappar som du kan använda för att utföra uppgifter kopplade till ärenden, som Svara, Svara alla, Vidarebefordra och Lägg till kommentar.
* Fliken **Meddelanden** visar de meddelanden som är kopplade till ärendet.
* På fliken **Detaljer** visas en översikt över den information som finns registrerad för ärendet.
* Fliken **Ändringslogg** innehåller historiken för detta ärende. Ärendeloggen visar allt som har skett i ärendet sedan det registrerades.

### Ärendehuvud

Ärendets huvud innehåller de egenskaper som definierades när [ärendet skapades][12]. Huvudet består av ärendetitel, kontakt, tidsfrist och ärende-ID (i fliken). Du kan dessutom klicka på ![ikon][img6] om du vill ange ärendet som en favorit. Ärendet blir då tillgängligt både via **Mina favoriter** på **Ärendehantering** i navigatorn och på panelen **Mina favoriter** på [dashboarden][17].

### Meddelandetyper

Det finns tre typer av meddelanden:

* **Förfrågningar** från kontakter eller andra externa parter
* **Svar** på dessa förfrågningar, som eventuellt ber om mer information
* Interna kommentarer om ärendet, t.ex. frågor till en kollega

> [!TIP]
> Interna meddelanden är markerade med ![ikon][img5].

## Fliken Meddelanden

Fliken **Meddelanden** visar de meddelanden som är kopplade till ärendet.

Du kan ändra hur många meddelanden som visas i ![ikon][img2] **Personliga inställningar**:

1. Välj ![ikon][img2] **Personliga inställningar** > **Inställningar**.
1. Välj gruppen för **Ärende**.
1. Ange antalet meddelanden i fältet **Antal expanderade meddelanden**.
1. Klicka på **OK**.

### Meddelandeuppgifter

Klicka på knappen ![ikon][img1] **Uppgift** på ett meddelande om du vill komma åt ytterligare alternativ för meddelandet:

* **Ändra**: Klicka här om du vill [ändra][8] eller ta bort meddelandet.
* **Svara**: Klicka här för att svara kontakten i fältet Till.
* **Svara alla**: Klicka här för att svara alla kontakter i fälten Till, Kopia och Hemlig kopia.
* **Vidarebefordra**: Klicka här om du vill [vidarebefordra meddelandet][9].
* **E-postrubrik**: Klicka här om du vill visa e-posthuvudet.
* **Visa**: Klicka här om du vill visa meddelandet i ett nytt fönster eller på en ny flik.
* **Dela meddelande**: Klicka här om du vill [dela meddelandet][11] och skapa ett nytt ärende. Praktiskt om ett meddelande innehåller två frågor som bör behandlas av olika avdelningar, t.ex. en teknisk fråga och en fakturafråga.
* **Skriv ut meddelande**: Klicka här om du vill skriva ut meddelandet.

Längst upp på fliken **Meddelande** kan du skicka svar och vidarebefordra meddelanden och du kan även lägga till kommentarer som interna meddelanden.

## Fliken Detaljer

På fliken **Detaljer** visas en översikt över alla fält som finns registrerad för ärendet.

## Egenskaper och uppgifter för ärenden

### Sidofältet egenskaper för ärende

Sidofältet egenskaper för ärende innehåller följande alternativ:

* **Status**: Visar ärendets status. Du kan ändra statusen här.
  * **Aktivt**: Ärendet är under arbete.
  * **Avslutat**: Ärendet besvarades fullt ut.
  * **Uppskjutet**: Ärendehanteringen sköts upp till ett senare datum.

* **Ägare**: Här visas namnet på den ärendehandläggare som ansvarar för ärendet. Du kan [ändra ägaren][1] här.

* **Kategori**: Här visas vilken [kategori][2] ärendet tillhör. Du kan ändra kategorin här.

* **Prioritet**: Välj mellan **Låg**, **Medel** och **Hög**, eller också kan du ange att systemet ska sätta prioriteten automatiskt. Det kan göras till exempel baserat på [eskaleringsnivåerna][3] som har angetts för olika kontakter och företag.

* **Åtkomstnivå**: Välj ett av följande alternativ:
  * **Externt**: Välj detta om kontakten ska ha tillgång till ärendet via SuperOffice Customer Centre.
  * **Internt**: Välj detta om kontakten inte ska ha tillgång till ärendet. Ärendet visas i SuperOffice Customer Centre, men kontakten kan inte visa ärendedetaljerna eller meddelandena.

* **Taggar**: I listrutan **Taggar** [väljer du relevanta taggar][4] för ärendet.

### Uppgiftsalternativ

Knappen ![ikon][img1] **Uppgift**: Du kan klicka på denna knapp för att komma åt följande alternativ:

* **Redigera**: Klicka här om du vill ändra egenskaperna för det här ärendet. Du kan t.ex. tilldela ärendet till en annan ärendehandläggare om du behöver [fråga en kollega om råd][1].
* **Acceptera**: Klicka här om du vill [ta över ärendet][5]. Du blir då ärendets nya ägare.
* **Dela**: Om ett ärende innehåller flera frågor, t.ex. om kunden först frågar om något tekniskt och sedan även passar på att ställa en fakturafråga, kan du [dela ärendet][6] i två genom att klicka på den här knappen.
* **Slå ihop**: Klicka här om du vill slå ihop ärendet med ett eller flera andra ärenden. Om till exempel flera kontakter på samma företag rapporterar samma tekniska problem (via telefon, webbformulär och e-post) kan du [slå ihop dessa ärenden][7] till ett ärende som ska behandlas.
* **Skriv ut**: Klicka här för att skriva ut ärendet.
* **Ta bort**: Klicka här om du vill ta bort ärendet.

## Relaterade ämnen

* [Skapa ärende][12]
* [Sök][10]
* [Godkännande][5]
* [Överför][1]
* [Vidarebefordra][9]
* [Tilldela][13]
* [Svar][14]
* [Dela ett ärende][6]
* [Redigera meddelande][8]
* [Favoriter][15]
* [Avsluta ärende][16]

<!-- Referenced links -->
[1]: ../howto/transfer.md
[2]: ../category/index.md
[3]: ../priority/escalation-levels.md
[4]: ../tags.md
[5]: ../howto/accept.md
[6]: ../howto/split-request.md
[7]: ../howto/merge.md
[8]: ../howto/edit-message.md
[9]: ../howto/forward.md
[10]: ../find.md
[11]: ../howto/split-message.md
[12]: ../howto/create.md
[13]: ../howto/assign.md
[14]: ../howto/reply.md
[15]: ../../../learn/basics/fav.md
[16]: ../howto/close.md
[17]: ../../../dashboard/learn/show-requests.md

<!-- Referenced images -->
[img1]: ../../../../media/icons/btn-menu.png
[img2]: ../../../../media/icons/personal-settings-small.png
[img3]: ../../../../media/loc/en/request/request-screen.png
[img5]: ../../../../../common/icons/addcomment.png
[img6]: ../../../../../common/icons/favourite-no.png
