---
uid: help-sv-request-message-split
title: Dela meddelande
description: Dela meddelande
author: Hanne Gunnarsson
so.date: 03.16.2023
keywords: ärende, De flesta mottagare kan läsa meddelanden (till exempel nyhetsbrev) som är formaterade som HTML-text. Budskapet blir ofta tydligare om du skickar meddelandet som HTML eftersom du då kan lägga in bilder och använda färger i texten.
so.topic: howto
so.audience: person
so.audience.tooltip: SuperOffice Service
language: sv
---

# Dela meddelande

Om ett meddelande innehåller två frågor som bör behandlas separat kan du dela meddelandet i två och skapa ett nytt ärende för ett av meddelandena. Detta kan vara relevant om ett meddelande innehåller både en teknisk fråga och en fakturafråga eftersom dessa frågor ska hanteras av två olika avdelningar.

1. [Öppna ärendet][1].

1. På fliken **Meddelanden** klickar du på knappen ![ikon][img1] **Uppgift** bredvid det meddelande som du vill dela.

1. I fönstret **Dela ett meddelande** i fältet **Titel**, ange ett beskrivande namn för det nya ärendet.

1. I fältet **Kategori** väljer du en kategori.

1. I listrutan **Ägare** väljer du något av följande alternativ:
    * För att tilldela ärendet till en viss person väljer du önskat namn.
    * **(Tilldelas automatiskt)**: Om detta alternativ väljs, tilldelas ärendet enligt gällande tilldelningsregler.
    * **(Otilldelat)**: Du kan även välja att inte tilldela någon ärendet. Då blir medlemmarna i den aktuella kategorin ansvariga för att ta hand om ärendet.

1. I listrutan **Prioritet** kan du välja mellan **Låg**, **Medel** och **Hög** eller också kan du ange att systemet ska sätta prioriteten automatiskt. Detta kan t.ex. göras utifrån eskaleringsnivåer som ställs in för olika kunder.

1. I listrutan **Åtkomstnivå** kan du välja bland följande alternativ:
    * **Externt**: Välj detta om kunden ska ha tillgång till ärendet via ett kundcenter.
    * **Internt**: Välj detta om kunden inte ska ha tillgång till ärendet.

1. I listrutan **Status** väljer du något av följande alternativ:
    * **Aktivt**: Välj detta om ärendet är under arbete.
    * **Avslutat**: Välj detta om ärendet är slutfört.
    * **Uppskjutet**: För att skjuta upp ärendehanteringen markerar du detta alternativ och anger ett datum i datumfältet till höger. På detta datum visas ärendet som **Aktivt** igen.

1. (i tillämpliga fall) Under **Markera de bilagor som ska flyttas till det nya ärendet** väljer du de bilagor som ska flyttas till det nya ärendet. Bilagorna tas då bort från det befintliga ärendet.

1. Gå till fliken **Meddelanden** och redigera meddelandetexterna för befintliga och nya ärenden.

1. Klicka på **OK**. Meddelandet delas och det nya ärendet visas.

## Relaterat innehåll

* [Dela ett ärende][2]
* [Slå ihop ärenden][3]

<!-- Referenced links -->
[1]: ../index.md#open
[2]: split-request.md
[3]: merge.md

<!-- Referenced images -->
[img1]: ../../../../media/icons/btn-menu.png
