---
uid: help-sv-email-inbox-compose
title: Skriva e-postmeddelanden
description: Skriva e-postmeddelanden
keywords: e-post
author: SuperOffice RnD
date: 02.25.2025
topic: howto
language: sv
---

# Skriva ett e-postmeddelande

> [!TIP]
> Nedan beskrivs hur du skriver ett e-postmeddelande från inkorgen. Du kan också skriva ett e-postmeddelande genom att klicka på **Nytt** > **E-postmeddelande** i det övre fältet.

## Skapa e-postmeddelande från inkorgen i SuperOffice

[!include[How to compose an email](../../learn/includes/howto-compose-email.md)]

## Ange information i dialogrutan Nytt e-postmeddelande

Om du skapar ett nytt e-postmeddelande utifrån en mall visas dialogrutan **Nytt e-postmeddelande** i vissa fall eftersom en inställning i mallen gör det möjligt att lägga till ytterligare information i e-postmeddelandet. Det är särskilt relevant när du använder mallar med mallvariabler för försäljning och projekt där du måste välja rätt försäljning eller projekt för de variabler som ska fyllas i när du skickar e-postmeddelandet.

Fyll i fälten nedan, klicka på **Skapa** och skriv e-postmeddelandet enligt beskrivningen ovan.

| Fält | Beskrivning |
|---|---|
| Dokumentmall | Om du klickar på <i class="ph ph-caret-down" aria-label="Chevron"></i> bredvid fältet för typ högst upp i dialogrutan visas en lista över dokumentmallar du kan välja bland. Vilka mallar som kan väljas definieras under Inställningar och underhåll. |
| Företag | Här skriver du in namnet på den kontakt du skriver dokumentet till. |
| Kontaktperson | När du klickar på pilen efter detta fält visas en lista över kontakter som är registrerade för företaget. |
| Projekt | Skriv in namnet på det projekt som e-postmeddelandet ska kopplas till. |
| Försäljning | Skriv in namnet på den försäljning som e-postmeddelandet ska kopplas till. |
| Synlig för | Klicka i fältet **Synlig för** om du vill visa en lista där du kan välja om e-postmeddelandet ska vara synligt för alla, synligt bara för dig, eller synligt för alla användare i en av de användargrupper som ägaren tillhör. |
| Språk | Om den valda mallen innehåller översatta versioner kan du välja ett språk för mallen. |

## Skicka

När du är klar med meddelandet och vill skicka det har du följande alternativ:

* Om du vill skicka meddelandet direkt klickar du på **Skicka**.
* Om du vill skicka meddelandet och arkivera det som ett dokument i SuperOffice CRM klickar du på **Skicka och arkivera**. Dialogrutan **Dokument** öppnas. [Så skapar du ett dokument][1].

> [!TIP]
> Om du inte arkiverar meddelandet när du skickar det kan du fortfarande [gå till mappen Skickat och arkivera meddelandet][2].
>
> Du kan redigera signaturmallen nederst i meddelandet under <i class="ph ph-user-circle" aria-hidden="true"></i> **Personliga inställningar** > **Redigera personlig e-postsignatur**.

<!-- Referenced links -->
[1]: ../../../document/learn/create.md
[2]: archive.md
