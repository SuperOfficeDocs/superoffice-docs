---
uid: help-sv-tracked-links-examples
title: Exempel på användning av spårbara länkar
description: Exempel på användning av spårbara länkar
author: SuperOffice RnD
so.date: 06.29.2022
keywords: Marknadsföring
so.topic: help
language: sv
---

# Exempel på användning av spårbara länkar

[!include[Requirement](includes/req-marketing.md)]

Spårbara länkar kan användas på många intressanta sätt:

> [!NOTE]
> Exemplen nedan fungerar lika bra för vanliga länkar men i det fallet registreras bara klicken för det enskilda utskicket.

* **Respons**: Varje mottagare som klickar på en länk, t.ex. till en ny produktsida, registreras i systemet. På så sätt kan du se hur stort intresset är bland alla mottagare över flera utskick.

* **Prospektlista**: Om du ska lansera en ny produkt kan mottagarna anmäla sitt intresse för produkten genom att klicka på länken "Ja tack, jag vill få ett erbjudande". De personer som klickar på länken kan läggas till i ett [statiskt urval][3] i SuperOffice CRM som säljarna kan använda för att hantera den fortsatta kontakten med dessa kunder.

* **Händelse för säljare i SuperOffice CRM**: Ett alternativ till prospektlistan i exemplet ovan är att för varje länkklick skapa ett möte eller en att göra för säljare eller kundkontakter. Ett klick på länken "Kontakta mig" kan t.ex. skapa en händelse i SuperOffice CRM av typen "Telefon ut" för kontakten till den aktuella kunden. Dessutom kan händelsen kopplas till ett aktuellt projekt i SuperOffice CRM, t.ex. en marknadsföringskampanj.

* **Avregistrering**: I innehållsredigeraren kan du [infoga en länk för avregistrering][1] från en specifik utskickstyp. Det innebär att kunden inte längre kommer att få denna utskickstyp från SuperOffice Marknadsföring, oavsett vilken mottagarlista som används för utskicket.

    Då är det bättre att du i stället låter kunderna avregistrera sig från enskilda mottagarlistor, t.ex. listan "Nyhetsbrev för produkt A" så att de fortfarande kan få utskick från andra mottagarlistor.

    Du gör detta genom att lägga in en länk som kunden kan klicka på om han eller hon vill ta bort sin adress från den aktuella mottagarlistan (t.ex. en länk som "Klicka här om du inte vill ha fler nyhetsbrev från oss"). Kunden tas då bort från det urval som du använde som underlag för utskicket.

    Om ett nyhetsbrev bara skickas till kontakter som har intresset "Nyhetsbrev" kan du ange att detta intresse ska tas bort för de mottagare som klickar på länken.

    > [!TIP]
    > För att övervaka vem som avslutar sin prenumeration kan du också se till att de som klickar på länken även läggs till i ett separat urval, t.ex. med namnet "Nyhetsbrev 2014 – avslutade prenumerationer". Det går nämligen att lägga till flera åtgärder för samma länk.

* **Individuell uppföljning**: Ni har nyss släppt en stor uppdatering för en av era produkter. Det är inte alla kunder som har egen IT-personal som kan hantera uppdateringen och du lägger därför in en länk som kunden kan klicka på för att boka en konsult. Ett nytt ärende kommer då att registreras i SuperOffice Service för varje kund som klickar på länken. Ärendet tilldelas kategorin "Konsult" och chefen för konsultavdelningen anges som ägare. Dessutom får kunden ett meddelanden om att de kommer att bli kontaktade av en konsult.

<!-- Referenced links -->
[1]: ../../recipients/learn/add-unsubscribe-link.md
[3]: ../../../search-options/selection/learn/static-selections.md

<!-- Referenced images -->
