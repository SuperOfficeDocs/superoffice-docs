---
uid: help-sv-marketing-message-templates
title: Arbeta med meddelandemallarna
description: Att skapa en huvudmall (företag) är det bästa sättet att se till att alla dina utskick ser bra ut, har samma design och representerar ditt varumärke.
keywords: meddelandemall, mall
author: SuperOffice Product and Engineering
date: 09.26.2025
version: 10.5
content_type: howto
category: marketing
license: marketingessentials
audience: person
audience_tooltip: SuperOffice Marketing
redirect_from: /sv/marketing/learn/work-with-messages-and-templates
language: sv
---

# Arbeta med meddelandemallarna

Precis som ditt visitkort ska ditt utskick göra ett gott intryck. Att skapa en huvudmall (företag) är därför det bästa sättet att se till att alla dina utskick ser bra ut, har samma design och representerar ditt varumärke.

Det hjälper dig också att förhindra CRM-användare från att utforma sina egna, osammanhängande stilar som kanske inte återspeglar ditt varumärke eller din marknadsföringsstrategi.

Du kan designa en huvudmall för alla typer av utskick du skickar. Du kan till exempel skapa en nyhetsbrevsmall, en e-postkampanjmall eller till och med en julkortsmall.

SuperOffice CRM erbjuder mer än **100 mallar för utskick** som du kan ladda ned och använda som utgångspunkt eller inspiration för din egen utskicksmall som speglar ditt företags varumärke.

> [!NOTE]
> Om du redigerar ett utskick som har skapats 2020 eller tidigare (eller skapar ett nytt utskick som är baserat på ett sådant utskick), använder du förmodligen den [tidigare versionen av meddelanderedigeraren][5].

## Här hittar du mallar för utskick

Om du vill kolla in standardmallarna går du till fliken **Meddelandemallar** i avsnittet Marknadsföring. Här hittar du online-mallbiblioteket, som innehåller mer än 100 online-mallar som du kan ladda ned och använda.

Du kan öppna den meddelandemall du gillar genom att klicka på den. För att ladda ner den här mallen klickar du på knappen **Importera mall**.

Meddelandemallen är nu tillgänglig i arkivet för meddelandemallar. Du kan börja redigera mallen direkt. Alla mallar i online-biblioteket är grupperade efter teman och layouter så att det blir enkelt att söka.

![Online-mallbiblioteket innehåller meddelandemallar som du kan ladda ned och använda -screenshot][img3]

Du hittar ytterligare meddelandemallar under fliken Alla mallar, om du vill använda en mer "retro look".

## Använda mallar från online-mallbiblioteket

Detta bibliotek erbjuder ett brett utbud av professionellt utformade meddelandemallar, alla tillgängliga för användning utan kostnad.

1. Välj fliken **Meddelandemallar**.
2. Klicka på **Online-mallbiblioteket**.
3. Om det behövs använder du sökfältet för att hitta en viss mall.
4. Klicka på den mall som du vill använda. En förhandsgranskning och beskrivning av mallen visas.
5. Välj ett av följande alternativ:
    * **Importera mall**: Klicka på den här knappen för att importera mallen till dina SuperOffice-mallar.
    * **Använd den här mallen**: Klicka på den här knappen om du vill använda den här mallen för att skapa ett nytt utskick.

## Använda befintliga mallar

Förutom mallarna som skapats av dig och dina kolleger, har du tillgång till en uppsättning färdiga meddelandemallar från SuperOffice.

1. Välj fliken **Meddelandemallar**.

2. Klicka på **Alla mallar** och öppna mappen **E-postmallar**.

3. Om det behövs använder du sökfältet för att hitta en viss mall.

4. Klicka på <i class="ph ph-list" aria-label="Task menu"></i> menyknappen bredvid den mall som du vill använda.

5. Välj **Skapa utskick**. Mallen öppnas i [utskicksguiden][1].

## Saker att inkludera i företagets huvudmall

* Lägg till ditt [företags logotyp][4] högst upp i nyhetsbrevet och länka den till din webbplats.

* Lägg in en länk för att visa meddelandet i en webbläsare. Om en person har problem med att visa meddelandet i sitt e-postprogram bör de få en länk för att visa utskicket i en webbläsare. Alla SuperOffice CRM-mallar levereras med en länk som gör att mottagaren kan öppna ett utskick i en webbläsare.

* Lägg till din kontaktinformation, till exempel företagets adress, e-postadress, webbplats och telefonnummer.

* [Lägg till länken för avregistrering][6]. Enligt den nya dataskydds- och integritetsförordningen (GDPR) måste du lägga till en tydligt synlig avregistreringslänk och göra det enkelt för mottagare att välja bort dina utskick.

* Lägg till [kopplingsfält][3] (kallas även mallvariabler). Du kan inkludera varje mottagares uppgifter för att anpassa ditt meddelande. Detta hjälper dig att öka öppnings- och klickfrekvensen. Du kan till exempel tilltala din läsare med hans/hennes förnamn eller fullständiga namn eller namnet på företaget där de arbetar. SuperOffice CRM erbjuder en mängd olika kopplingsfält som du kan använda för att anpassa dina utskick.

## Skapa en ny e-postmall

1. Gå till fliken **Meddelandemallar**.
2. Klicka eventuellt på **Lägg till mapp** för att skapa en mapp för mallen.
3. Klicka på **Lägg till e-postmall**. Skärmen **Redigera mall** visas.
4. Ange ett beskrivande namn på mallen i fältet **Namn**.
5. Klicka på den blå rutan (kolumn) i meddelandet och redigera layouten i sidopanelen.
6. Klicka på **Lägg till innehåll** i en kolumn. Sidopanelen visar olika innehållstyper (såsom bilder och text) som kan läggas till i kolumnen.
7. Klicka på och dra en innehållstyp från sidopanelen till en kolumn i meddelandet.
8. Klicka på innehållet i meddelandet för att [redigera][2] det.
9. Klicka utanför kolumnen när du är klar.
10. Klicka på och dra kolumner från sidopanelen för att lägga till mer innehåll i ditt meddelande.
11. Klicka på **OK** när du är färdig. Den nya mallen visas då i mallistan.

## Skapa en ny SMS-mall

1. Gå till fliken **Meddelandemallar**.

2. Klicka på **Lägg till SMS**. Skärmen **Redigera mall** visas.

3. Ange ett beskrivande namn på mallen i fältet **Namn**.

4. Ange utskickstexten i textfältet **SMS**. Du kan använda [mallvariabler för kontakter][3] här. Detta fungerar på samma sätt som för e-postutskick.

5. Klicka på **OK** när du är färdig. Den nya mallen visas då i mallistan.

## Skapa en mall utifrån ett befintligt utskick

1. Gå till fliken **Utskick**.
2. Klicka på <i class="ph ph-list" aria-label="Task menu"></i> menyknappen bredvid det utskick som du vill använda som utgångspunkt för mallen.
3. Välj **Kopiera till mall**.
4. Ange i fönstret **Redigera mall** ett beskrivande namn på mallen i fältet **Namn**.
5. Klicka eventuellt på **Mapp** för att välja en mapp för mallen.
6. Gör de ändringar som behövs och klicka sedan på **OK**.

## Skapa en mall utifrån en befintlig mall (kopia)

1. Gå till fliken **Meddelandemallar**.
2. Klicka på <i class="ph ph-list" aria-label="Task menu"></i> menyknappen bredvid den mall som du vill använda.
3. Välj **Gör en kopia**.
4. Ange i fönstret **Redigera mall** ett beskrivande namn på mallen i fältet **Namn**.
5. Gör de ändringar som behövs och klicka sedan på **OK**.

## Importera en meddelandemall (JSON-fil)

1. Gå till fliken **Meddelandemallar**.
2. Klicka på **Importera**. Dialogrutan **Import** visas.
3. Välj den fil du vill importera.
4. Klicka på **OK**. Meddelandemallen läggs till.

<!-- Referenced links -->
[1]: ../mailing/learn/create/index.md
[2]: ../editor/learn/edit-paragraph.md
[3]: ../editor/learn/add-merge-tag.md
[4]: add-images.md
[5]: ../editor/learn/index.md#old
[6]: ../editor/learn/add-unsubscribe-link.md

<!-- Referenced images -->
[img3]: ../../../media/loc/en/marketing/work-with-templates.png
