---
uid: help-sv-mailings-follow-up
title: Följa upp utskick
description: När ditt utskick är skickat är det alltid spännande att se hur bra det har presterat.
author: SuperOffice RnD
so.date: 02.21.2023
keywords: Marknadsföring
so.topic: concept
language: sv
---

# Följa upp utskick

När ditt utskick är skickat är det alltid spännande att se hur bra det har presterat. För att se om allt ditt hårda arbete har lönat sig. Det är också ett utmärkt tillfälle att kontrollera och förbättra kvaliteten på den information som registreras i din CRM-databas. Framför allt är antalet returnerade e-postmeddelanden en nyckelindikator.

Uppdatering av returnerade e-postadresser hjälper dig att öka framgångsgraden för framtida utskick. När du har uppdaterat e-postadresserna till alla mottagare som returnerades kan du ladda om din mottagarlista och skicka ditt utskick till alla uppdaterade kontakter.

Efter att utskicket skickades samlar SuperOffice Marknadsföring in data om statusen för varje skickat e-postmeddelande. På fliken **Mottagare** kan du se statusen för varje mottagare i utskicket.

Du kan även filtrera listan och exportera resultaten till urval och projekt i SuperOffice CRM för vidare behandling. Urvalet kan t.ex. innehålla de mottagare som har läst utskicket så att säljarna kan följa upp dessa. För att förbättra dina kunddata kan du skapa ett urval med de mottagare som inte har fått utskicket (returer) så att de kundansvariga kan se till att korrekta kontaktuppgifter registreras i SuperOffice CRM.

Om status fortfarande är **Skickat** (och inte **Läst av mottagaren**) efter några dagar, bör du skicka ut en påminnelse. Om du skickar ut en inbjudan till ett evenemang eller ett seminarium till exempel, är det en bra idé att skicka om och påminna de mottagare som inte öppnade och läste ditt första utskick. Du kan skapa en ny mållista för att skicka utskicket igen.

När du har filtrerat fram de mottagare du vill följa upp kan du [exportera alla mottagare till ett urval eller ett projekt][2]. Du kan följa upp dina mottagare från det här urvalet eller projektet.

## Hur gör jag för att följa upp?

* [Visa statistik][1] för utskicket och få information om eventuella problem som uppstod.
* [Lägg till mottagare i urval och projekt][2] för vidare behandling.
* [Kontrollera och e korrigera e-postadresserna för de meddelanden som inte har kunnat levereras][2].
* Se [vem som har klickat på de spårbara länkar][4] som du har lagt in i meddelandet.
* Hantera e-postadresser som returnerades på grund av permanenta fel eller [som returnerades][3] flera gånger.

<!-- Referenced links -->
[1]: view-statistics.md
[2]: look-at-recipient-list.md
[3]: manage-bounces.md
[4]: ../../../tracked-links/learn/explore-clicks.md

<!-- Referenced images -->
