---
uid: help-sv-mailing-add-image
title: Lägga in bilder i meddelandet
description: Att använda noga utvalda bilder i dina utskick kan påverka ditt resultat på ett kraftfullt sätt. Du kan ladda upp dina egna bilder eller använda en av de miljontals bilder som kommer från Unsplash, Pexels och Pixabay i online-bildbiblioteket.
keywords: Marknadsföring, bild
author: SuperOffice Product and Engineering
date: 09.26.2025
version: 10.5
content_type: howto
category: marketing
license: marketingessentials
audience: person
audience_tooltip: SuperOffice Marketing
language: sv
---

# Lägga in bilder i meddelandet

Skapa ett snyggt utskick med hjälp av bilder. Du kan lägga till bilder från SuperOffice-databasen, ladda upp dina egna bilder, eller använda bilder från ett royaltyfritt online-bildbibliotek.

När du har lagt till en bild kan du lägga till egenskaper, till exempel en viss åtgärd, när du klickar på bilden i utskicket

## Så här ställer du in en bild som bakgrund

1. Klicka på en rad i meddelandet.
2. I sidopanelen rullar du nedåt till **Radegenskaper** och **Bakgrundsbild**.
3. Klicka på **Ladda upp bild**.
4. I fönstret **Bildbibliotek** följer du någon av procedurerna nedan.

## Använda en bild från SuperOffice-databasen

1. Gå till skärmen **Innehåll** i utskicket eller öppna en mall för redigering.

2. Välj **Innehåll** (![ikon][img1]) i sidopanelen.

3. Klicka och dra **Bild**-blocket (![ikon][img2]) till det relevanta avsnittet i meddelandet. Du måste nu välja vilken bild som ska användas.

4. Klicka på blocket i meddelandet.

5. Klicka på **Ladda upp bild** i sidopanelen.

6. I fönstret **Bildbibliotek** väljer du en av de tillgängliga bilderna eller klickar på **Lägg till** för att [välja en bildfil på din dator][1].

7. Klicka på bilden i meddelandet och gör de nödvändiga ändringarna i sidopanelen. Kontrollera att bilden visas korrekt och gör eventuella justeringar.

    > [!TIP]
    > Om du vill ha ytterligare redigeringsalternativ, klickar du på **Redigera bild**.

8. (valfritt) [Lägg till en spårad länk][2] till bilden. Om du t.ex. ska lägga in en bild av en produkt som du lanserar kan du lägga till en länk till en informationssida för produkten. Du kan skapa en ny länk eller lägga till en befintlig länk.

    Gör så här för att lägga till en vanlig länk (ospårad): Välj bilden, och ange länken i **URL**-fältet.

## Använda en bild i online-bildbibliotek (royaltyfritt)

> [!NOTE]
> Om avsnittet **Bilder** ![ikon][img2] inte visas kan denna inställning ha inaktiverats på grund av organisatoriska integritetsregler.

Välj bland miljontals bilder från det royaltyfria online-bildbiblioteket.

![Infoga bild med dra-och-släpp från online-bildbiblioteket -screenshot][img3]

1. Gå till skärmen **Innehåll** i utskicket eller öppna en mall för redigering.

2. Välj **Bilder** ![ikon][img2].

3. Ange söktermer i sökfältet och tryck på **RETUR**. Bilder som matchar din fråga visas.

4. Klicka och dra bilden till det relevanta avsnittet i meddelandet.

5. Klicka på bilden i meddelandet och gör de nödvändiga ändringarna i sidopanelen. Kontrollera att bilden visas korrekt och gör eventuella justeringar.

    > [!TIP]
    > Om du vill ha ytterligare redigeringsalternativ, klickar du på **Redigera bild**.

6. (valfritt) [Lägg till en spårad länk][2] till bilden. Om du t.ex. ska lägga in en bild av en produkt som du lanserar kan du lägga till en länk till en informationssida för produkten. Du kan skapa en ny länk eller lägga till en befintlig länk.

    Gör så här för att lägga till en vanlig länk (ospårad): Välj bilden, och ange länken i **URL**-fältet.

## Ändra storlek på bilden

Bilden du vill använda för ditt utskick kanske inte alltid har rätt storlek. I vår utskicksredigerare kan du också ändra storlek på dina bilder eller lägga till effekter för att se till att bilden är optimal för ditt utskick och din varumärkesdesign.

När du har laddat upp bilden kan du se hur den ser ut i din e-postmall. Om du inte är nöjd med storleken kan du justera bildstorleken eller upplösningen

1. Klicka på knappen **Redigera bild**.

1. Du är nu i dialogrutan Effekt. Verktygsfältet ger dig ett brett utbud av alternativ för att ändra och justera din bild.

    ![Klicka på knappen Ändra storlek för att ändra storlek på bilden -screenshot][img6]

1. Klicka på knappen **Ändra storlek** (andra från vänster) för att justera storleken på din bild. Du kan ändra bredd och höjd, välja att behålla proportionerna och välja att använda procenttal i stället för pixlar.

1. När du är nöjd med den nya storleken på din bild eller om du vill kontrollera hur den ser ut i din e-postmall efter att du har gjort dina ändringar kan du klicka på **Spara**.

<!-- Referenced links -->
[1]: ../../learn/add-images.md
[2]: add-tracked-link-to-msg.md

<!-- Referenced images -->
[img1]: ../../../../media/icons/marketing-and-forms/side-panel-content-small.png
[img2]: ../../../../media/icons/marketing-and-forms/side-panel-images-small.png
[img3]: ../../../../media/loc/en/marketing/mailing-image-add-from-onlinelibrary.png
[img6]: ../../../../media/loc/en/marketing/edit-image.png
