---
uid: help-sv-ui-side-panel
title: Använd sidopanelen för att arbeta mer effektivt
description: Med sidopanelen kan du komma åt information som lagras i andra delar av SuperOffice CRM utan att lämna skärmen du befinner dig på.
author: Bergfrid Dias
so.date: 03.02.2023
keywords: sidopanel
so.topic: concept
language: sv
---

# Sidopanelen

Sidopanelen är en multifunktionell panel längst till höger på varje skärm i SuperOffice (förutom inkorgen).

Använd sidopanelen för att visa och använda information från andra delar av din CRM-lösning. Till exempel för att arbeta dig igenom listor med kontakter att ringa, försäljningar att uppdatera eller försäljningsförslag att följa upp. Du kan välja mellan olika vyer genom att klicka på pilen ![ikon][img3] bredvid sidopanelens namn.

![Sidopanelen visas i höger sida av SuperOffice CRM -screenshot][img10]

> [!TIP]
> Du kan minimera sidopanelen genom att klicka på minimeringsikonen ![ikon][img4] i det övre högra hörnet för att få mer utrymme för huvudkorten och arkiven.

Sidopanelen är bra att använda till att visa kompletterande information till fönstret som är aktivt. Du kan till exempel visa månadsvyn samtidigt som du visar dagsvyn i fönstret Kalender för att få en bättre översikt, eller visa deltagare i ett urval som har kopplats till projektet du just ser på i fönstret Projekt. Du kan också lägga till anpassade översikter i sidopanelen från Inställningar och underhåll.

Som standard visar sidopanelen en förhandsgranskning av den valda posten. SuperOffice CRM kommer ihåg vilken översikt du har valt på en flik i ett fönster nästa gång du visar samma flik.

## Företag

Visar en sammanställning av uppgifterna om det aktuella företaget i fönstret Företag.

> [!TIP]
> Om du vill visa andra företag utan att behöva byta företag i fönstret Företag klickar du på pilen bredvid företagsnamnet och öppnar [historiklistan][1].

## Kontaktperson

Visar information om kontakten som är markerad i fönstret **Företag** eller Urval.

> [!TIP]
> Klicka på kontaktens för att öppna [kontaktkortet][2], där du kan visa och ändra detaljinformation om kontakten.

### Varför är sidopanelen tom?

I ett [dynamiskt urval][7] kan du välja att bara visa företag, utan att ange någon kontakt. Om du inte har markerat **Inkludera kontakt** i det dynamiska urvalet visas ingen information i vyn Kontakt på sidopanelen, även om du har markerat en kontakt.

## Dag

Visar dagens agenda. Fungerar på samma sätt som fliken [Dag][3] i fönstret [Kalender][4]

> [!NOTE]
> Du kan visa endast din egen kalender på sidopanelen. Om du vill visa andras dagböcker går du till [fönstret Kalender][4].

## Nästa dag

Visar en dagvy för nästa dag. Denna fungerar på samma sätt som översikten **Dag**.

## Vecka

Visar en veckovy med en översikt över händelser i den aktuella veckan.

## Månad

Visar en månadsöversikt över händelser den närmaste månaden eller månaderna. Du kan utvidga sidopanelen och visa flera månader.

Om du håller pekaren över en sådan dag visas en inforuta med en lista över de aktuella händelserna.

| Ikon | Beskrivning |
|---|---|
| ![ikon][img7] | ”Raden” nedanför datumet visar aktivitetsnivån den dagen, vilket gör det enklare att planera in möten. |
| ![ikon][img8] | I dag. |
| ![ikon][img9] | Det valda datumet i kalendern. |

Du kan växla mellan månader genom att klicka på pilikonerna ![ikon][img1] ![ikon][img2] längst ned på sidopanelen.

## Mina favoriter

Visar alla dina [favoriter][8].

* Om du bara vill visa favoriterna i det aktuella fönstret klickar du på rutan längst ned på sidopanelen. Exempel: Om fönstret Försäljning är öppet klickar du på **Endast försäljning** för att visa endast försäljning.
* Om du vill ta bort favoriter väljer du en, eller flera favoriter i listan och klickar på **Ta bort**.
* Klicka på **Uppdatera** för att uppdatera listan med favoriter.
* Högerklicka på en favorit för att öppna snabbmenyn.

## Anteckningsblock

Öppnar [Anteckningsblocket][9] på sidopanelen.

## Förhandsgranskning

Visar en förhandsgranskning av aktiviteten, projektet, kontakten, projektdeltagaren eller urvalsmedlemmen som har markerats på sidopanelen. Fönstret kan visa länkar till kontakter och aktiviteter beroende på vilka poster som har markerats. När du klickar på en sådan länk öppnas [kontaktkortet][2], [dialogrutan Dokument][5] eller [dialogrutan för händelser][6] där du kan visa och redigera kontakten eller aktiviteten.

[Vad ska jag göra om jag ser "Dokumentet stängt" i sidopanelen i SuperOffice CRM när Dokumentvisare används?][11] – FAQ

## Projekt

Visar en sammanställning av uppgifterna om det aktuella projektet i fönstret Projekt.

> [!TIP]
> Om du vill visa andra projekt utan att behöva byta företag i fönstret Projekt klickar du på pilen (![ikon][img3]) bredvid företagsnamnet och öppnar [historiklistan][1].

## Projektdeltagare

Visar en lista över projektdeltagare i det aktuella projektet i fönstret Projekt.

> [!TIP]
> Om du dubbelklickar på projektdeltagarens namn öppnas [kontaktkortet][2], där du kan visa och ändra detaljinformation om projektdeltagaren.

## Försäljning

Visar en sammanställning av uppgifterna om den aktuella försäljningen i fönstret Försäljning.

> [!TIP]
> Om du vill visa andra försäljningar utan att behöva byta företag i fönstret Försäljning klickar du på pilen (![ikon][img3]) bredvid försäljningsnamnet och öppnar [historiklistan][1].

[Så här använder du sidopanelen effektivt för försäljning][10]

## Urval

Visar en sammanställning av uppgifterna om det aktuella urvalet i fönstret Urval.

> [!TIP]
> Om du vill visa andra urval utan att behöva byta urval i fönstret Urval kan du använda [historiklistan][1] som du öppnar genom att klicka på pilen (![ikon][img3]) bredvid urvalsnamnet.

## Urvalsmedlemmar

Visar en lista över deltagarna i det aktuella urvalet i fönstret Urval.

> [!TIP]
> Om du har öppnat fönstret Kalender och markerar ett datum i en annan vecka i kalendern så växlar veckoöversikten till det markerade datumet.

## Användardefinierade översikter

I Inställningar och underhåll kan du även definiera egna översikter för sidopanelen.

<!-- Referenced links -->
[1]: ../../basics/history.md
[2]: ../../../contact/learn/create.md
[3]: ../../../diary/learn/screen/day.md
[4]: ../../../diary/learn/screen/index.md
[5]: ../../../document/learn/screen/index.md
[6]: ../../../diary/learn/screen/dialog-for-followups.md
[7]: ../../../search-options/selection/learn/dynamic-selections.md
[8]: ../../basics/fav.md
[9]: ../../basics/notes.md
[11]: https://community.superoffice.com/en/support-faqs/faq/what-to-do-when-i-get-document-closed-in-the-side-panel-of-superoffice-crm-when-document-viewer-is-used/
[10]: ../../../sale/learn/use-side-panel.md

<!-- Referenced images -->
[img1]: ../../../../media/icons/arrow-left.png
[img2]: ../../../../media/icons/arrow-right.png
[img3]: ../../../../../common/icons/dropdown-icon.png
[img4]: ../../../../../common/icons/right-collapse.png
[img7]: ../../../../media/icons/mini-card-level.png
[img8]: ../../../../media/icons/mini-card-today.png
[img9]: ../../../../media/icons/mini-card-selected.png
[img10]: ../../../../media/loc/en/learn/getstarted-sidepanel-companypreview.png
