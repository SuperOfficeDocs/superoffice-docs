---
uid: help-nl-recurrence-create
title: Herhalende vervolgactiviteit maken
description: Herhalende vervolgactiviteit maken
author: SuperOffice RnD
so.date: 06.29.2022
keywords: agenda, vervolgactiviteit, herhalen, terugkeren
so.topic: howto
language: nl
---

# Herhalende vervolgactiviteit maken

Het kan gebeuren dat u een reeks afspraken wilt maken die met regelmatige tussenpozen moeten plaatsvinden, bijvoorbeeld een wekelijkse statusvergadering. In plaats van deze vergadering één voor één vast te leggen kunt u hiervoor de functie voor herhalende vervolgactiviteiten gebruiken.

> [!TIP]
> Alle [frequentieopties worden beschreven in de referentie][4].

1. Open het dialoogvenster **Afspraak**, **Taak** of **Gesprek** en [voer de benodigde gegevens in][5].

2. Selecteer het tabblad **Details**.

3. Klik op het woord **Nooit** rechts van het veld **Herhalen**.

4. Rechtsboven in het dialoogvenster **Herhalende vervolgactiviteiten** worden de begindatum en tijd voor de vervolgactiviteit en de eindtijd weergegeven.

    > [!NOTE]
    > U kunt hier alleen de begindatum van de vervolgactiviteit wijzigen. Om de tijd wilt te wijzigen moet eerst het dialoogvenster **Herhalende vervolgactiviteiten** worden gesloten. Vervolgens kunt u de tijd wijzigen in de dialoogvensters **Afspraak**, **Taak** of **Gesprek**.

5. Onder **Frequentie** geeft u aan of de vervolgactiviteit dagelijks, wekelijks, maandelijks, jaarlijks of met een door de gebruiker gedefinieerd interval moet worden herhaald. Selecteer vervolgens verdere details met betrekking tot frequentie in het midden van het dialoogvenster. De opties die hier beschikbaar zijn, zijn afhankelijk van wat u selecteert onder **Frequentie**:
    * Als u **Dagelijks** selecteert, kunt u opgeven dat de vervolgactiviteit elke werkdag, elke dag in de week of met een door de gebruiker gedefinieerd interval moet worden herhaald (bijvoorbeeld om de dag).

    * Wanneer u **Wekelijks** selecteert, kunt u opgeven dat de vervolgactiviteit met een door de gebruiker gedefinieerd wekelijks interval moet worden herhaald (bijvoorbeeld elke drie weken) en op welke dag van de week deze moet plaatsvinden.

    * Als u **Maandelijks** selecteert, kunt u opgeven op welke dag van de maand de vervolgactiviteit moet worden herhaald, bijvoorbeeld elke 5e van de maand en een door de gebruiker gedefinieerd maandelijks interval opgeven, bijvoorbeeld elke 4e maand. U kunt ook opgeven dat de vervolgactiviteit bijvoorbeeld op de vierde woensdag van de maand moet worden herhaald.

    * Wanneer u **Jaarlijks** selecteert, kunt u opgeven op welke dag in welke maand de vervolgactiviteit jaarlijks moet worden herhaald, bijvoorbeeld altijd op 23 september.

    * Als u **Aangepast** selecteert, kunt u handmatig de gewenste datums invoeren. Selecteer de dag in de kalender en klik op de pijl (![pictogram][img2] ) om deze toe te voegen aan de lijst met geselecteerde datums. Als u een datum wilt verwijderen, selecteert u de datum in de lijst en klikt u op **Verwijderen**.

6. In het veld **Herhalende vervolgactiviteiten eindigen** kunt u aangeven of de vervolgactiviteit na een bepaald aantal herhalingen of na een bepaalde datum moet stoppen.

7. U kunt desgewenst een of meer datums handmatig wijzigen in de lijst met geselecteerde datums, bijvoorbeeld als er een conflict is.

    **Opties:**

    * Een datum verplaatsen: Selecteer de datum die u wilt verplaatsen en klik op **Later** ( ![pictogram][img3] ) als u de vervolgactiviteit een dag wilt uitstellen, of klik op **Vroeger** ( ![pictogram][img4]) als u de vervolgactiviteit een dag naar voren wilt halen.

    * Een datum toevoegen: Klik op de knop **Toevoegen** onder de lijst. Vervolgens wordt dezelfde kalender weergegeven als wanneer u **Aangepast** selecteert. Selecteer de gewenste datum en klik op de pijlknop (![pictogram][img2] ) rechts van de kalender om de datum aan de lijst toe te voegen. Gebruik de pijlknoppen ( ![pictogram][img5] ) ![pictogram][img6] aan weerszijden van de naam van de maand in de kalender om andere maanden weer te geven.

    * Een datum verwijderen: selecteer de datum die u wilt verwijderen en klik op de knop **Verwijderen** onder de lijst. De datum wordt uit de lijst met datums verwijderd.

8. Na het invoeren van datums voor de vervolgactiviteit, klikt u op **OK** om de datums op te slaan en het dialoogvenster te sluiten, of op **Annuleren** om het dialoogvenster te sluiten zonder de datums op te slaan.

9. Klik op **Opslaan** in het dialoogvenster **Afspraak** om uw wijzigingen op te slaan.

In de dialoogvensters **Afspraak**, **Taak** of **Gesprek** geeft de tekst naast het veld **Herhalen** aan welk type herhaling u hebt opgegeven voor de vervolgactiviteit, bijvoorbeeld **Maandelijks (23.09.2016 - 23.09.2017)**.

## Waarover zou u meer te weten willen komen?

* [Herhalende vervolgactiviteiten bewerken][1]
* [Uitnodigingen ontvangen][2]
* [Herhalende vervolgactiviteiten stoppen][3]

<!-- Referenced links -->
[1]: edit.md
[2]: ../invitation/receive.md
[3]: stop.md
[4]: index.md
[5]: ../screen/dialog-for-followups.md

<!-- Referenced images -->
[img2]: ../../../../media/icons/arrow-right.png
[img3]: ../../../../media/icons/arrow-down.png
[img4]: ../../../../media/icons/arrow-up.png
[img5]: ../../../../media/icons/arrow-left.png
[img6]: ../../../../media/icons/arrow-right.png
