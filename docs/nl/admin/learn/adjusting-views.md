---
uid: help-nl-adjusting-views
title: Weergaven aanpassen
description: Verschillende weergaven in Instellingen en onderhoud wijzigen.
author: SuperOffice RnD
so.date: 06.29.2022
keywords: Instellingen en onderhoud
so.topic: howto
so.audience: settings
so.audience.tooltip: Settings and maintenance
language: nl
---

# Weergaven in Instellingen en onderhoud wijzigen

## Tabbladen verplaatsen

Veel van de schermen in Instellingen en onderhoud bestaan uit verschillende tabbladen (zoals **Opties** en **Gebruikers**). U kunt de volgorde van deze tabbladen wijzigen:

1. Klik en sleep het tabblad naar de gewenste positie.
2. Laat het tabblad los.

> [!NOTE]
> De beschrijving van de tabbladen in de Help-functie volgt de standaardvolgorde.

## Lijsten sorteren

* Klik op de kolomkop waarop u wilt sorteren of klik met de rechtermuisknop op een kolomkop en kies **Sorteren**.
* Klik nogmaals oop de kolomkop als u de sorteervolgorde wilt omdraaien.
* Klik met de rechtermuisknop op een kolomkop en selecteer **Sorteervolgorde configureren**. In het dialoogvenster dat wordt weergegeven, kunt u meer sorteerkolommen selecteren.

## Kolombreedte aanpassen

In Instellingen en onderhoud hebt u de beschikking over verschillende lijstweergaven, zoals lijsten van voorkeuren, lijsten van lijsten, en lijsten van door gebruikers gedefinieerde velden. U kunt de kolombreedte in deze weergaven als volgt aanpassen:

1. Plaats de muisaanwijzer op de verticale streep links of rechts van een kolomkop. De muisaanwijzer verandert in een ![pictogram][img3] dubbele verticale lijn met pijlen.
2. Klik en sleep de scheidingslijn met de muisknop ingedrukt in de gewenste richting om de kolom breder of smaller te maken.

De ingestelde kolombreedte blijft behouden wanneer u het programma de volgende keer start.

## De kolomweergave wijzigen

U kunt selecteren welke kolommen in de lijsten worden weergegeven, en in welke volgorde.

1. Klik met de rechtermuisknop op een kolomkop en selecteer **Kolommen configureren**. Het tabblad **Kolommen** in het dialoogvenster **Aanpassen** wordt weergegeven.

2. Breng de gewenste wijzigingen aan in de kolommen:

    * Kolommen toevoegen: Selecteer in het deelvenster **Beschikbare kolommen** de kolommen die u wilt toevoegen en klik op de pijl-rechts ![pictogram][img1] om deze naar het deelvenster **Geselecteerde kolommen** te verplaatsen.

    * Kolommen verwijderen: Selecteer in het deelvenster **Geselecteerde kolommen** de kolommen die u wilt verwijderen en klik op de pijl-links ![pictogram][img2] om deze naar het deelvenster **Beschikbare kolommen** te verplaatsen.

    * De volgorde van de kolommen wijzigen: Selecteer in het deelvenster **Geselecteerde kolommen** de kolom die u in de weergave naar links of naar rechts wilt verplaatsen en klik op pijl-omhoog ![pictogram][img4] of pijl-omlaag ![pictogram][img5].

3. Klik op **Opslaan**.

> [!TIP]
> klik op **Herstellen** onder in het deelvenster **Geselecteerde kolommen** om de kolomopmaak te herstellen.

<!-- Referenced links -->

<!-- Referenced images -->
[img1]: ../../../media/icons/arrow-right.png
[img2]: ../../../media/icons/arrow-left.png
[img3]: ../../../media/icons/admin/resize-horizontal.png
[img4]: ../../../media/icons/arrow-up.png
[img5]: ../../../media/icons/arrow-down.png
