---
uid: help-nl-adjusting-views
title: Weergaven aanpassen
description: Verschillende weergaven in Instellingen en onderhoud wijzigen.
keywords: Instellingen en onderhoud
author: digitaldiina
date: 10.22.2025
version: 11.5
content_type: howto
category: Settings and maintenance
audience: settings
audience_tooltip: Settings and maintenance
index: true
redirect_from: /nl/admin/learn/adjusting-views
language: nl
---

# Weergaven in Instellingen en onderhoud wijzigen

## Tabbladen verplaatsen

Veel van de schermen in Instellingen en onderhoud bestaan uit verschillende tabbladen (zoals **Opties** en **Gebruikers**). U kunt de volgorde van deze tabbladen wijzigen:

1. Klik en sleep het tabblad naar de gewenste positie.
2. Laat het tabblad los.

> [!NOTE]
> De beschrijving van de tabbladen in de Help-functie volgt de standaardvolgorde.

## Lijsten sorteren

* Klik op de kolomkop waarop u wilt sorteren of klik met de rechtermuisknop op een kolomkop en kies **Sorteren**.
* Klik nogmaals oop de kolomkop als u de sorteervolgorde wilt omdraaien.
* Klik met de rechtermuisknop op een kolomkop en selecteer **Sorteervolgorde configureren**. In het dialoogvenster dat wordt weergegeven, kunt u meer sorteerkolommen selecteren.

## Kolombreedte aanpassen

In Instellingen en onderhoud hebt u de beschikking over verschillende lijstweergaven, zoals lijsten van voorkeuren, lijsten van lijsten, en lijsten van door gebruikers gedefinieerde velden. U kunt de kolombreedte in deze weergaven als volgt aanpassen:

1. Plaats de muisaanwijzer op de verticale streep links of rechts van een kolomkop. De muisaanwijzer verandert in een dubbele verticale lijn met pijlen (<i class="ph ph-split-horizontal" aria-hidden="true"></i>).
2. Klik en sleep de scheidingslijn met de muisknop ingedrukt in de gewenste richting om de kolom breder of smaller te maken.

De ingestelde kolombreedte blijft behouden wanneer u het programma de volgende keer start.

## De kolomweergave wijzigen

U kunt selecteren welke kolommen in de lijsten worden weergegeven, en in welke volgorde.

1. Klik met de rechtermuisknop op een kolomkop en selecteer **Kolommen configureren**. Het tabblad **Kolommen** in het dialoogvenster **Aanpassen** wordt weergegeven.

2. Breng de gewenste wijzigingen aan in de kolommen:

    * Kolommen toevoegen: Selecteer in het deelvenster **Beschikbare kolommen** de kolommen die u wilt toevoegen en klik op de pijl-rechts om deze naar het deelvenster **Geselecteerde kolommen** te verplaatsen.

    * Kolommen verwijderen: Selecteer in het deelvenster **Geselecteerde kolommen** de kolommen die u wilt verwijderen en klik op de pijl-links om deze naar het deelvenster **Beschikbare kolommen** te verplaatsen.

    * De volgorde van de kolommen wijzigen: Selecteer in het deelvenster **Geselecteerde kolommen** de kolom die u in de weergave naar links of naar rechts wilt verplaatsen en klik op <i class="ph ph-arrow-circle-up" aria-label="Arrow up"></i> of <i class="ph ph-arrow-circle-down" aria-label="Arrow down"></i>.

3. Klik op **Opslaan**.

> [!TIP]
> klik op **Herstellen** onder in het deelvenster **Geselecteerde kolommen** om de kolomopmaak te herstellen.
