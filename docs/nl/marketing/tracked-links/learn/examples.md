---
uid: help-nl-tracked-links-examples
title: Voorbeelden van het gebruik van traceerbare links
description: Voorbeelden van het gebruik van traceerbare links
author: SuperOffice RnD
so.date: 06.29.2022
keywords: Marketing
so.topic: help
language: nl
---

# Voorbeelden van het gebruik van traceerbare links

[!include[Requirement](includes/req-marketing.md)]

U kunt traceerbare koppelingen op diverse manieren gebruiken:

> [!NOTE]
> De onderstaande voorbeelden zijn ook van toepassing op gewone koppelingen, alleen worden in dat geval uitsluitend de klikken voor de afzonderlijke mailing vastgelegd.

* **Respons**: elke ontvanger die op een koppeling klikt, zoals een nieuwe productpagina, wordt in het systeem vastgelegd. Op die manier kunt u voor meerdere mailings de interesse bij alle berichtontvangers peilen.

* **Prospectlijst**: als u een nieuw product op de markt brengt, kunnen ontvangers hun interesse daarin aangeven door te klikken op de koppeling "Stuur mij meer informatie". De personen die op de koppeling klikken, worden aan een [statische selectie][3] toegevoegd. Het verkooppersoneel kan deze gebruiken om nader contact met deze klanten te onderhouden.

* **Vervolgactiviteit voor verkopers in SuperOffice CRM**: een alternatief voor de prospectlijst in het voorbeeld hiervoor is om voor elke koppelingsklik een taak/vergadering voor verkopers/contactpersonen te maken. Wanneer iemand op de koppeling 'Neem contact met mij op' klikt, kan er in SuperOffice CRM bijvoorbeeld een vervolgactiviteit van het type 'Telefoon - uitgaand' voor de contactpersoon van die klant worden gegenereerd. Bovendien kan de vervolgactiviteit aan een project in SuperOffice CRM worden gekoppeld, zoals een marketingcampagne.

* **Uitschrijven**: In de inhoudseditor kunt u [een koppeling invoegen voor het uitschrijven][1] van een specifiek type mailing. Als een abonnement wordt geannuleerd, ontvangt de klant niet langer dit type mailing van SuperOffice Marketing, ongeacht welke ontvangerslijst voor de mailing wordt gebruikt.

    Als alternatief voor deze uitschrijfkoppeling kunt u de klant ook zichzelf laten uitschrijven uit afzonderlijke lijsten met berichtontvangers, zoals de lijst "Product A nieuwsbrief", zodat hij/zij nog steeds mailings ontvangt vanuit andere lijsten met berichtontvangers.

    U doet dit door een koppeling toe te voegen waarop de klant kan klikken om zichzelf uit de ontvangerslijst te verwijderen (bijvoorbeeld 'Klik hier als u onze nieuwsbrieven niet meer wilt ontvangen'). De klant wordt dan verwijderd uit de selectie die u hebt gebruikt als basis voor de mailing.

    Wanneer een nieuwsbrief alleen wordt verzonden naar personen met de interesse "Nieuwsbrief", kunt u ervoor kiezen om deze interesse te verwijderen voor de ontvangers die op deze koppeling klikken.

    > [!TIP]
    > Als u wilt bijhouden wie zich uitschrijft, kunt u de personen die op de koppeling klikken ook aan een aparte selectie toevoegen, bijvoorbeeld met de naam 'Nieuwsbrief 2014 â€“ uitschrijvingen'. Het is mogelijk om meerdere acties toe te voegen aan dezelfde koppeling.

* **Afzonderlijke vervolgactiviteit**: u hebt zojuist een belangrijke update van uw product vrijgegeven. Niet al uw klanten hebben een eigen IT-afdeling die deze update kan verwerken. Daarom voegt u een koppeling toe waarop de klant kan klikken om een consultant te boeken. Voor elke klant die op de koppeling klikt, wordt een nieuw verzoek geregistreerd in SuperOffice Service. Dit verzoek wordt toegekend aan de categorie 'Consultant', met als eigenaar het hoofd van de consultancyafdeling. De klant ontvangt tevens het bericht dat een consultant contact zal opnemen.

<!-- Referenced links -->
[1]: ../../recipients/learn/add-unsubscribe-link.md
[3]: ../../../search-options/selection/learn/static-selections.md

<!-- Referenced images -->
