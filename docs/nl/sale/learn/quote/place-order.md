---
uid: help-nl-quote-place-order
title: Een order plaatsen
description: In deze handleiding leert u hoe u een order plaatst op basis van een offerte in SuperOffice CRM.
keywords: order plaatsen, bestelling maken, offerteversie, offerte, SuperOffice CRM
author: Bergfrid Dias
date: 04.28.2025
version: 10.5.4
content_type: howto
license: salespremium
audience: person
audience_tooltip: SuperOffice CRM
language: nl
redirect_from: /nl/quote/learn/create-order
---

# Een order plaatsen

Nadat de klant de offerte heeft geaccepteerd, kunt u de order registreren zodat deze wordt doorgezet naar de orderverwerking of het magazijn.

> [!NOTE]
> U kunt geen order plaatsen als de offerte [fouten of waarschuwingen bevat][2].

## Stappen

1. Klik op **Order plaatsen** in het dialoogvenster **Offerte bewerken**. Het dialoogvenster **Order maken op basis van offerteversie** verschijnt. In de titel ziet u op welke versie van de offerte de order gebaseerd is.

    Wilt u een order aanmaken op basis van een gearchiveerde offerteversie, selecteer die dan in het veld **Versie** en klik op **Actief maken**. De oude versie wordt gekopieerd en actief gemaakt; eerdere versies worden gearchiveerd.

1. Bevat de offerte meerdere alternatieven? Kies dan het gewenste alternatief in het veld **Te gebruiken alternatief selecteren**.
1. Wilt u de order per e-mail verzenden? Vink dan **Opdrachtbevestiging via e-mail verzenden** aan, en kies de e-mailsjabloon en taal.
1. Voer het **PO-nummer** (inkoopordernummer) van de klant in, indien van toepassing, en eventueel een **opmerking bij de order**.
1. Selecteer **Verkoop markeren als verkocht (100%)** om de status van de verkoop te wijzigen.
1. Klik op **OK**.

    Als u hebt gekozen om de order via e-mail te verzenden, verschijnt het dialoogvenster **Nieuwe e-mail**. Hier kunt u de tekst bewerken en de bevestiging versturen.

Indien SuperOffice CRM is gekoppeld aan een ERP-systeem (via de ingebouwde functie of een externe koppeling), wordt de order automatisch geregistreerd en verwerkt. Is er geen ERP-koppeling, dan moet u de order handmatig registreren in het externe systeem.

<!-- Referenced links -->
[2]: create.md#warning
