---
uid: help-no-follow-up-create
title: "Legge til oppfølginger (avtaler, oppgaver og samtaler)"
description: "Legge til oppfølginger (avtaler, oppgaver og samtaler)"
author: SuperOffice RnD
so.date: 06.29.2022
keywords: dagbok, oppfølging
so.topic: howto
language: no
---

# Legge til oppfølginger (avtaler, oppgaver og samtaler)

Hvis du vil opprette oppfølginger i SuperOffice CRM, klikker du på **Ny**-knappen på toppraden.

> [!TIP]
> Du kan også legge til oppfølginger ved å dobbeltklikke på en tom linje i detaljkortet **Aktiviteter**. Da åpnes som standard dialogboksen **Avtale**. For å angi hvilken dialogboks som skal åpnes velger du ![ikon][img1] **Personlige innstillinger** > **Preferanser** > **Funksjoner** > **Type fra detaljkort Aktiviteter**.

## Opprette oppfølginger i aktivitetslisten

Du kan opprette en ny oppfølging direkte fra aktivitetslisten ved å dobbeltklikke på en tom rad under siste aktivitet i listen.

Hvis det ikke vises noen tom rad nederst i aktivitetslisten, må du utvide listen:

1. Plasser musepekeren mellom detaljkortene og kortet over. Musepekeren endres til en dobbeltpil.

2. Klikk og dra linjen oppover til du ser en eller flere tomme rader nederst i aktivitetslisten.

> [!NOTE]
> Hvis du angir tidspunkt eller varighet på en oppfølging du oppretter fra aktivitetslisten, blir den lagt i dagboken.

## <a id="associate" />Opprette avtale for en medarbeider

Når du åpner dagboken til en medarbeider, kan du selv opprette avtaler for denne personen.

1. Klikk på **Vis**-fanen i Dagbok-bildet.

2. [Finn personens dagbok][4] i **Vis**.

3. [Opprett en ny avtale][1] i denne dagboken ved hjelp av musen.

4. Dialogboksen **Avtale** vises. [Velg deltakerne du vil inkludere][5], hvis de ikke inkluderes automatisk.

    > [!NOTE]
    > Hvis du har merket av for **Deltakere fra gruppeoversikt** under **Preferanser**, legges alle medlemmene i oversikten automatisk til som deltakere i avtalen. Hvis du vil endre denne preferansen, går du til ![ikon][img1] **Personlige innstillinger** > **Preferanser** > **Funksjoner** og setter preferansen **Deltakere fra gruppeoversikt** til **Ja**. Klikk på **Lagre**.

5. [Fyll ut de andre feltene med ønsket informasjon.][6]

6. Klikk på **Lagre**-knappen. Avtalen vises i den merkede personens dagbok.

## <a id="overlap" />Opprette overlappende oppfølginger

Oppfølginger kan overlappe hverandre. Når du prøver å registrere en overlappende oppfølging, har dialogboksen et utropstegn ![ikon][img2] ved siden av start- og stoppfeltene som en påminnelse (du kan fortsatt registrere oppfølgingen).

Det vises et forslag til det første ledige tidsrommet. Klikk på foreslått tidspunkt til høyre for **Første ledige** for å velge det tidspunktet i stedet.

I Dagbok-bildet vises overlappende oppfølginger slik at du ser litt av hver oppfølging.

## Hva vil du gjøre nå?

* [Opprett avtaler][1]
* [Opprett oppgaver][2]
* [Registrere samtaler][3]

<!-- Referenced links -->
[1]: create-appointment.md
[2]: create-task.md
[3]: phone-call/add.md
[4]: open.md
[5]: invitation/add-participant.md
[6]: screen/dialog-for-followups.md

<!-- Referenced images -->
[img1]: ../../../media/icons/personal-settings-small.png
[img2]: ../../../../common/icons/warning-red.png
