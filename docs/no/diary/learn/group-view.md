---
uid: help-no-diary-group-view
title: Gruppeoversikt
description: Gruppeoversikt; Opprette dagbokvisninger; Dialogboksen Ny gruppeoversikt
author: Bergfrid Dias
so.date: 10.03.2023
keywords: dagbok, oppfølging, gruppeoversikt
so.topic: howto
language: no
---

# Gruppeoversikt

Du kan vise brukere og ressurser som du vil se dagbøkene til, og lagre oversiktene i listeboksen **Vis** med navn du velger selv.

## Vise flere dagbøker

1. Klikk på **Vis**-fanen i Dagbok-bildet.

2. Klikk på listeboksen **Vis** nederst i Dagbok-bildet. Da får du frem en listeboks med alle gruppene og ressursene som er satt opp i din organisasjon.

3. Velg ønsket gruppe fra listen. Fanen **Oversikt** inneholder nå dagbøkene til alle personene i den valgte brukergruppen.

## Opprette en gruppeoversikt

1. Klikk på **Vis**-fanen i Dagbok-bildet.

1. Klikk på ![ikon][img5] **Oppgave**-knappen nede til høyre, og velg deretter **Ny gruppeoversikt**.

    > [!NOTE]
    > Hvis du vil redigere en eksisterende oversikt, klikker du på **Rediger**. [Du kan bare endre gruppeoversikter som du har opprettet selv.](#troubleshoot) Hvis du vil kopiere en eksisterende oversikt, klikker du på **Kopier**.

1. I dialogboksen **Ny gruppeoversikt** skriver du inn relevant informasjon i feltene **Navn** og **Beskrivelse**.

1. Velg å vise dagboken for **Medarbeidere**, **Prosjekt** eller **Ressurs** i det neste **Velg fra**-feltet. Innholdet i listeboksen like under feltet **Velg fra** varierer, avhengig av hva du valgte.

1. Velg brukerne/ressursene du trenger, og klikk deretter på pil til høyre ![ikon][img2] for å legge dem til i ruten til høyre. Du kan også legge til brukere og ressurser enkeltvis ved å dobbeltklikke på dem.

1. I ruten til høyre vises alle brukere og ressurser som du har lagt til i gruppeoversikten. For å fjerne en bruker eller en ressurs fra denne listen merker du den og klikker på **Slett**.

1. Brukerne og ressursene du har valgt, vises i gruppeoversikten i den rekkefølgen de vises i ruten til høyre. Hvis du vil endre denne rekkefølgen, velger du en bruker eller ressurs og klikker på pil opp ![ikon][img3] eller pil ned ![ikon][img4] for å flytte brukeren eller ressursen opp eller ned.

1. Klikk på **Lagre** etter å ha valgt brukere og ressurser, eller klikk på **Avbryt** for å lukke dialogboksen uten å lagre. Du kommer nå tilbake til fanen **Oversikt** og kan blant annet opprette avtaler for andre medarbeidere.

> [!TIP]
> Hvis du vil slette den aktive gruppeoversikten, klikker du på knappen **Oppgave** nederst til høyre, og deretter velger du **Slett gruppeoversikt**.

## <a id="fields" />Felt

### Navn

Her står navnet på oversikten du redigerer. Du kan endre navnet på oversikten.

### Beskrivelse

Her kan du legge inn en beskrivelse av oversikten.

### Velg fra

* Velg **Medarbeidere** for å legge til brukere fra organisasjonen din i visningen.
* Velg **Prosjekt** for å legge til prosjektdeltakere fra organisasjonen din i visningen.
* Velg **Ressurs** for å legge til ressurser som konferanserom og projektorer fra organisasjonen din i visningen.

### Listeboks

Når du velger et alternativ for **Velg fra**, vises en liste nedenfor. Innholdet i denne listeboksen varierer etter hva du valgte i trinnet over:

* Hvis du valgte **Medarbeidere**, vises en liste over brukergrupper i organisasjonen din. Du kan også velge **Alle** for å vise alle brukerne i organisasjonen.

* Hvis du valgte **Prosjekt**, vises historikklisten over prosjekter. Du kan også begynne å skrive inn navnet.

* Hvis du valgte **Ressurs**, vises en liste over ressurser i organisasjonen din. Denne listen er definert i Innstillinger og vedlikehold. Velg **Alle** for å se alle ressursene i organisasjonen.

### Venstre rute

Her finner du listen over tilgjengelige brukere og/eller ressurser som kan legges til i gruppeoversikten. Velg brukerne/ressursene du trenger, og klikk høyrepilen ![icon][img2] for å legge dem til i ruten til høyre.

> [!NOTE]
> Du kan også velge brukere og ressurser enkeltvis ved å dobbeltklikke på dem.

Klikk på **Velg alle** ![icon][img6] for å velge alle brukerne/ressursene i listen ovenfor. Klikk på **Fjern merking av alle** ![icon][img7] for å fjerne markeringen av alle brukere og ressursene.

### Høyre rute

Her vises alle brukerne og ressursene du har lagt til i gruppeoversikten. Hvis du vil fjerne en bruker eller en ressurs fra denne listen, velg den og klikk på venstrepilen ![icon][img1]. Brukerne og ressursene du har valgt, vises i gruppeoversikten i samme rekkefølge som i ruten til høyre. Hvis du vil endre denne rekkefølgen, velger du en bruker eller ressurs og klikker pil opp ![icon][img3] eller pil ned ![icon][img4] for å flytte den opp eller ned.

## <a id="troubleshoot" />Hvorfor er Rediger-knappen grå?

Du kan bare endre gruppeoversikter som du har opprettet selv. I en forhåndsdefinert gruppevisning er **Rediger**-knappen grå for å vise at du ikke kan endre den her. Disse gruppeoversiktene inneholder alle brukere som er tilordnet de bestemte gruppene. [!include[SM](../../learn/includes/are-defined-sm.md)]

For å redigere og lagre en forhåndsdefinert gruppeoversikt velger du alternativet **Kopier**, og deretter lagrer du oversikten med et nytt navn.

## Aktuelt innhold

* [Opprett avtaler for andre medarbeidere][4]

<!-- Referenced links -->
[4]: create-follow-up.md#associate

<!-- Referenced images -->
[img1]: ../../../media/icons/arrow-left.png
[img2]: ../../../media/icons/arrow-right.png
[img3]: ../../../media/icons/arrow-up.png
[img4]: ../../../media/icons/arrow-down.png
[img5]: ../../../media/icons/btn-menu.png
[img6]: ../../../media/icons/select-all.png
[img7]: ../../../media/icons/unselect-all.png
