---
uid: help-no-invitation-response
title: Håndtere svar på invitasjoner
description: Håndtere svar på invitasjoner
author: SuperOffice RnD
so.date: 06.29.2022
keywords: dagbok, oppfølging, invitasjon
so.topic: howto
language: no
---

# Håndtere svar på invitasjoner

Når du sender en invitasjon, kan mottakeren av invitasjonen enten godta eller avslå den. Hvis mottakeren avslår invitasjonen, har du to valg, avhengig av hva slags type invitasjon det er snakk om.

> [!NOTE]
> Hvis personen godtar invitasjonen, forsvinner den fra dialogboksen **Invitasjoner** og registreres i SuperOffice CRM på vanlig måte.

## Tildelte oppfølginger

En tildelt oppfølging er en oppfølging du har delegert til en annen person. Dette fungerer på følgende måte:

1. Deleger en oppfølging til en annen ved hjelp av feltet **Eier** i fanen **Detaljer** i [dialogboksen for oppfølginger][1], eller ved å klikke på **Oppgave**-knappen og velge **Overfør til**.

2. Når du har lagret oppfølgingen, vises den i dialogboksen **Invitasjoner** i SuperOffice CRM hos den andre personen.

3. Hvis den andre personen avslår invitasjonen, vises den som avslått i dialogboksen **Invitasjoner** hos deg.

4. Du kan nå klikke på knappen **Tildel på nytt** for å tildele oppfølgingen til en annen.

5. Dialogboksen **Overfør til** vises, der du kan velge en annen person å delegere oppgaven til.

6. Oppfølgingen vises nå med statusen **Tildelt** i dialogboksen **Invitasjoner**.

## Andre oppfølginger

1. [Knytt deltakerne til oppfølginger][2] på vanlig måte.

2. Når du har lagret oppfølgingen, vises den i dialogboksen **Invitasjoner** i SuperOffice CRM hos den andre personen.

3. Hvis den andre personen avslår invitasjonen, vises den som avslått i dialogboksen **Invitasjoner** hos deg.

4. Du kan nå klikke på knappen **Finn ny tid** for å finne en ny tid som passer. Dialogboksen for oppfølginger vises, og du kan angi en ny tid. I praksis blir punkt 2 til 4 gjentatt til dere finner et tidspunkt som passer.

> [!TIP]
> Hvis du har mye informasjon på listen med invitasjoner, og bare ønsker å vise tilbakemeldinger fra andre, kan du filtrere ved hjelp av avmerkingsboksen **Vis svar**.

<!-- Referenced links -->
[1]: ../screen/dialog-for-followups.md
[2]: add-participant.md

<!-- Referenced images -->
