---
uid: help-no-invitation-receive
title: Motta invitasjoner
description: Motta invitasjoner
author: SuperOffice RnD
so.date: 06.29.2022
keywords: dagbok, oppfølging
so.topic: howto
language: no
---

# Motta invitasjoner

![ikon][img1]

Deltakere som er blitt invitert til en oppfølging, får et varsel på toppraden. Klikk på ikonet **Varslinger** for å vise invitasjonen(e).

![Motta invitasjoner -screenshot][img2]

[Dialogboks for oppfølging][1] er delt i to:

* Øverst vises en liste over invitasjonene dine med blant annet status og ikoner.

* Nederst vises mer utdypende informasjon for invitasjonene du merker i den øverste delen. Her finner du en tydelig beskrivelse av invitasjonen, datoen for invitasjonen og mer utfyllende opplysninger.

## Ikoner for oppfølginger

Ikonene på listen over invitasjoner viser informasjon om oppfølgingen du er invitert til:

| Ikon | Beskrivelse |
|---|---|
| ![ikon][img3] | Ikon for oppfølginger du har godtatt invitasjonen til. |
| ![ikon][img4] | Ikon for oppfølginger du har avslått. Slike oppføringer blir liggende i dialogboksen **Invitasjoner** frem til dagen etter at oppfølgingen er utført, slik at du har mulighet til å ombestemme deg. |
| ![ikon][img5] | Repeterende oppfølging. |

## Filtrere visningen

Du kan få bedre oversikt over invitasjonene ved å filtrere oversikten ved hjelp av tre avmerkingsbokser:

* Merk av for **Vis svar** for å vise avvisningsmeldinger fra andre du har invitert.
* Merk av for **Vis avslåtte** for å vise oppfølginger du har avslått.
* Merk av for **Vis repetisjoner** hvis du vil vise repeterende oppfølginger. Hvis invitasjonen gjelder en repeterende oppfølging, vises alle forekomstene av oppfølgingen i dialogboksen **Invitasjoner**. Du kan dermed enten avslå eller godta dem individuelt.

> [!TIP]
> Det kan være lurt å merke av for **Vis repetisjoner**, slik at du kan vurdere om du kan være med på hvert enkelt møte. For å godta alle samtidig fjerner du merket ved **Vis repetisjoner** igjen, velger raden med den relevante oppfølgingen, og deretter velger du **Godta**.

Merk alle tre for å vise all denne informasjonen samtidig.

Hvis du ikke merker av for noen av disse alternativene, vises bare oppfølginger du er invitert til, men ikke har tatt stilling til.

## <a id="accept" />Godta eller avslå invitasjoner

Når du merker en av invitasjonene i den øverste delen av dialogboksen, vises opplysninger om den nedenfor. Den aktuelle oppfølgingen er uthevet. Du kan godta eller avslå invitasjonen ved å klikke på **Godta** eller **Avslå**:

| Handling | Beskrivelse |
|---|---|
| Godta | Si ja til invitasjonen. Det vises en grønn hake til venstre for navnet ditt i listen over deltakere i det nederste vinduet. Oppfølgingen flyttes fra dialogboksen **Invitasjoner** til dagboken din. |
| Avslå | Si nei til den valgte invitasjonen. Det vises et rødt kryss til venstre for navnet ditt i listen over deltakere i det nederste vinduet. Oppfølgingen fjernes fra dialogboksen **Invitasjoner**. Dialogboksen **Grunn for avslag** åpnes. Der kan du angi grunnen til at du avslår invitasjonen. |

> [!TIP]
> Når du merker en invitasjon i dialogboksen **Invitasjoner**, vises den aktuelle dagen i Dagbok-bildet i bakgrunnen, slik at du kan se om du har andre avtaler.
Hvis du har andre overlappende avtaler, vil det også vises et **Konflikt**-ikon ![ikon][img6] i forhåndsvisningen i dialogboksen **Invitasjoner**.

## Motta invitasjoner til repeterende oppfølginger

Hvis du merker av for **Vis repetisjoner** under listen over invitasjoner, vises alle forekomster av oppfølgingen.

Det er to måter å se om en [oppfølging er gjentakende][3] på:

* Statusikonet ![ikon][img5] vises i listen over invitasjoner.
* Du ser et repeteringsikon øverst til venstre i den nedre delen av dialogboksen.

Klikk på **Lukk** for å lukke dialogboksen.

### Merk

* Hvis du først godtar en invitasjon og deretter sletter oppfølgingen fra dagboken, regnes det som at du avslår den. Oppfølgingen forsvinner da fra dagboken, og navnet ditt merkes med et rødt kryss ![ikon][img4] i dialogboksen **Avtale**, **Oppgave** eller **Samtale** hos den som sendte invitasjonen.

* Hvis du godtar en invitasjon og deretter åpner dialogboksen for oppfølginger, kan du ikke endre annen informasjon om oppfølgingen enn det som står i feltene **Prioritet**, **Utført** og **Alarm**. Andre endringer kan bare gjøres av den som har sendt invitasjonen.

* Hvis du tilordner en oppfølging til en annen bruker (endrer eier), og mottakeren avslår den, fungerer dette på samme måte som når du [håndterer svar på invitasjoner][4].

* Hvis du lukker dialogboksen **Invitasjoner** uten å godta eller avslå invitasjonen, blir oppfølgingen liggende, og det vises et øyesymbol ![ikon][img7] ved siden av navnet ditt i dialogboksen **Avtale**, **Oppgave** eller **Samtale**, som angir at du har sett den, men ikke tatt stilling til den.

* Invitasjoner blir lagret helt til dagen etter at oppfølgingen er merket som utført, slik at deltakerne kan få melding om endringer.

* Hvis du mottar en invitasjon til et tidspunkt der du allerede er opptatt, vises det et utropstegn ![ikon][img6] i beskrivelsen av oppfølgingen i dialogboksen **Invitasjoner**. Dette gjør deg oppmerksom på konflikten.

<!-- Referenced links -->
[1]: ../screen/dialog-for-followups.md
[3]: ../recurrence/create.md
[4]: response.md

<!-- Referenced images -->
[img1]: ../../../../media/icons/notice-new.png
[img2]: ../../../../media/loc/en/diary/invitation.png
[img3]: ../../../../../common/icons/check-black.png
[img4]: ../../../../../common/icons/reject-appointment-icon.png
[img5]: ../../../../media/icons/recurring-booking-assignment.png
[img6]: ../../../../../common/icons/warning-red.png
[img7]: ../../../../../common/icons/assignment-seen.png
