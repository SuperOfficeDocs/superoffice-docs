---
uid: help-no-recurrence-create
title: Opprette repeterende oppfølging
description: Opprette repeterende oppfølging
author: SuperOffice RnD
so.date: 06.29.2022
keywords: dagbok, oppfølging, gjenta, gjenta
so.topic: howto
language: no
---

# Opprette repeterende oppfølging

Det kan hende at du ønsker å opprette en rekke avtaler som forekommer med jevne mellomrom, for eksempel et ukentlig statusmøte. I stedet for å registrere disse møtene enkeltvis, kan du bruke funksjonen for repeterende oppfølginger.

> [!TIP]
> Alle [hyppighetsvalgene er beskrevet i referansen][4].

1. Åpne dialogboksen **Avtale**, **Oppgave** eller **Samtale**, og [angi deretter den nødvendige informasjonen][5].

2. Velg fanen **Detaljer**.

3. Klikk på ordet **Aldri** til høyre for feltet **Gjentas**.

4. Øverst til høyre i dialogboksen **Repeterende oppfølginger** vises startdato og -klokkeslett for oppfølgingen samt sluttiden.

    > [!NOTE]
    > Her kan du bare endre startdatoen for oppfølgingen. For å endre klokkeslettet må du først lukke dialogboksen **Repeterende oppfølginger** og deretter endre klokkeslettet i dialogboksen **Avtale**, **Oppgave** eller **Samtale**.

5. Under **Hyppighet** angir du om oppfølgingen skal gjentas daglig, ukentlig, månedlig, årlig eller med egendefinert mellomrom. Deretter velger du ytterligere detaljer for hyppighet i feltet midt i dialogboksen. Alternativene i dette feltet endrer seg avhengig av hva du velger under **Hyppighet**:
    * Velger du **Daglig**, kan du angi at oppfølgingen skal gjentas hver arbeidsdag, hver ukedag eller med et egendefinert intervall, for eksempel annenhver dag.

    * Velger du **Ukentlig**, kan du angi at oppfølgingen skal gjentas med et egendefinert ukentlig intervall, for eksempel hver tredje uke, og hvilke ukedager oppfølgingen skal skje på.

    * Velger du **Månedlig**, kan du angi hvilken dag i måneden oppfølgingen skal gjentas på, for eksempel den femte dagen i måneden, og et egendefinert månedlig intervall, for eksempel hver fjerde måned. Du kan også angi at oppfølgingen skal gjentas f.eks. hver fjerde onsdag i måneden.

    * Velger du **Årlig**, kan du angi dag og måned som oppfølgingen skal gjentas hvert år, for eksempel den 23\. september hvert år.

    * Velger du **Egendefinert**, kan du legge til ønskede datoer manuelt. Merk dagen i kalenderen, og klikk på pilknappen (![ikon][img2]) for å legge den til på listen over valgte datoer. Hvis du vil slette en dato, merker du datoen i listen, og deretter klikker du på **Slett**.

6. I feltet **Repeterende oppfølginger** velger du om oppfølgingen skal stoppe etter et bestemt antall ganger eller etter en bestemt dato.

7. Hvis du vil, kan du endre én eller flere datoer manuelt i listen over merkede datoer, for eksempel hvis det er en konflikt.

    **Alternativer:**

    * Flytte en dato: Merk datoen du vil flytte, og klikk på **Senere** (![ikon][img3]) hvis du vil flytte oppfølgingen én dag frem i tid, eller på **Tidligere** (![ikon][img4]) hvis du vil flytte oppfølgingen én dag tilbake i tid.

    * Legge til en dato: Klikk på **Legg til**-knappen under listen. Da vises den samme kalenderen som når du velger **Egendefinert**. Velg ønsket dato, og klikk på pilknappen (![ikon][img2]) til høyre for kalenderen for å legge til datoen på listen. Bruk pilknappene (![ikon][img5] ![ikon][img6]) på hver side av månedsnavnet i kalenderen for å vise andre måneder.

    * Slette en dato: Merk datoen du vil slette, og klikk på **Slett**-knappen under listen. Datoen blir da fjernet fra listen over datoer.

8. Når du har angitt datoer for oppfølgingen, klikker du på **OK** for å lagre datoene og lukke dialogboksen, eller på **Avbryt** hvis du vil lukke dialogboksen uten å lagre datoene.

9. Klikk på **Lagre** i dialogboksen **Avtale** for å lagre de endringene som er gjort.

I dialogboksen **Avtale**, **Oppgave** eller **Samtale** viser teksten ved siden av feltet **Gjentas** hva slags gjentakelse du har angitt for oppfølgingen, for eksempel **Månedlig (23.09.2016 - 23.09.2017)**.

## Hva vil du lære mer om?

* [Redigere repeterende oppfølginger][1]
* [Motta invitasjoner][2]
* [Stoppe repeterende oppfølginger][3]

<!-- Referenced links -->
[1]: edit.md
[2]: ../invitation/receive.md
[3]: stop.md
[4]: index.md
[5]: ../screen/dialog-for-followups.md

<!-- Referenced images -->
[img2]: ../../../../media/icons/arrow-right.png
[img3]: ../../../../media/icons/arrow-down.png
[img4]: ../../../../media/icons/arrow-up.png
[img5]: ../../../../media/icons/arrow-left.png
[img6]: ../../../../media/icons/arrow-right.png
