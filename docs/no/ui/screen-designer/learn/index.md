---
uid: help-no-screen-designer
title: Skjermdesigner
description: "Lær hvordan du konfigurerer skjermbilder i denne veiledningen."
author: SuperOffice RnD
so.date: 01.02.2024
so.version: 10.2.11
keywords: Skjermdesigner
so.topic: concept
language: no
so.audience: settings
so.audience.tooltip: Settings and maintenance
---

# Skjermdesigner

![ikon][img1]

Med funksjonen Skjermdesigner kan du konfigurere hovedskjermbildene dine i SuperOffice Sales CRM. Du kan opprette forskjellige skjermlayouter for ulike brukergrupper, avhengig av deres informasjonsbehov og arbeidsflyter. Dette vil hjelpe organisasjonen din med å bli mer effektiv og fokusere på det som betyr mest.

> [!NOTE]
> Skjermdesigner (konfigurerbare skjermbilder) krever lisens for utviklerverktøy. Bruk av denne funksjonen krever funksjonsretten "Feltadministrator".

Person- og firmakort/-skjermbildene i SuperOffice CRM leveres med et standardlayout, men du kan redigere dem eller lage din egen layout. Siden ulike brukergrupper ofte bruker person- og firmakortene på ulike måter, kan det være lurt å opprette forskjellige layouter for hver brukergruppe.

Skjermdesigner lar deg fjerne unødvendige felt og/eller opprette nye, mer relevante felt. Du kan også gruppere feltene i faner eller kolonner og legge til dine egne overskrifter (kalt "etiketter"). Hvis du synes noen av fanene er unødvendige, kan du enkelt fjerne dem eller erstatte dem med fanene som passer bedre for organisasjonen din.

Salgsteamet, supportteamet og ledelsen har ikke nødvendigvis samme fokus og krav til dataene de trenger oftest tilgang til i SuperOffice. Løsningen er å lage tilpassede skjermbilder for hvert team. Organisasjonen sparer tid ved å la teamene finne relevant informasjon raskere. Konfigurer layouten for hovedskjermbildene og arkivene (detaljkortene), og definer hvilke typer informasjon hvert team (brukergruppe) kan få tilgang til og se på skjermvisningene firma, person, salg, prosjekt, og sak samt **Oppfølgings**-dialogen.

* Flytt de viktigste feltene til den første fanen.
* Bruk kolonner, etiketter/titler og skillelinjer for å organisere informasjon i logiske grupper.
* Formater felt for å fremheve nøkkeldata (f.eks. fet og stor skrift) for bedre synlighet.
* Flytt mindre viktige felt til andre faner.
* Fjern felt som aldri brukes.
* Legg til koblinger/knapper for å slå opp informasjon på andre nettsider, eller for å manuelt utløse en automatisert prosess basert på CRMScript.

> [!NOTE]
> Når denne funksjonen er aktivert, endres feltene i den gjeldende **Mer**-fanen for skjermbildene Firma, Person, Salg, Prosjekt, og Sak til å danne to kolonner. Du kan [redigere disse fanene][1] i skjermdesigneren.

Nå kan du opprette tilpassede skjermlayouter for firma, person, salg, prosjekt og sak samt **Oppfølgings**-dialogen. Listen **Layout** viser eksisterende skjermlayout (vanligvis standardlayout), med en forhåndsvisningsskjerm til høyre.

Layoutene er merket med status (publisert eller utkast) og de tilordnede brukergruppene.

## Hva vil du gjøre nå?

* [Legg til ny layout][2]
* [Redigere layout – Hovedkort][1]
* [Rediger layout – Arkiver (detaljkort)][3]

<!-- Referenced links -->
[1]: edit-layout.md
[2]: add-new-layout.md
[3]: edit-layout-archives.md

<!-- Referenced images -->
[img1]: ../../../../../common/icons/nav-admin-confscreen-active-h32.png
