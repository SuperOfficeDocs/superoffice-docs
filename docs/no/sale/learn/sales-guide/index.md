---
uid: help-no-sales-guide
title: Salgsguide
description: Salgsguiden i SuperOffice CRM er en salgsprosess basert på beste praksis som vil hjelpe deg med å jobbe på en strukturert og konsekvent måte.
author: SuperOffice RnD
date: 02.16.2023
keywords: salg, guide, arbeidsflyt
topic: concept
language: no
---

# Salgsguide

Ved hjelp av salgsguiden kan et firma gjøre salgsprosessen enklere og mer strukturert for sine selgere. Salgsguiden viser vei gjennom de ulike fasene i en forhåndsdefinert salgsprosess og inneholder forslag til hvilke oppfølginger som bør utføres, og hvilke dokumenter som bør opprettes i hver fase. I tillegg kan det foreslå neste trinn i salgsprosessen.

Salgsguiden hjelper deg og kollegene dine med å ha kontroll på alle salgsprosesser ved å strukturere og standardisere salgsrutinene.

Du kan definere en salgsguide for hver salgstype som støtter alle de ulike salgsprosessene firmaet bruker. Dermed kan selgerne følge en strukturert prosess som består av beste praksis og trinnvise aktiviteter som sikrer at man ikke går glipp av noen salgsmuligheter.

Som standard har noen av salgstypene salgsguider tilgjengelig som du kan bruke som inspirasjon. Eller du kan redigere dem slik at de passer dine behov. Alle salgsguider vil ha noen salgsfaser. Hver fase har et navn, en sannsynlighetsprosent og en beskrivelse.

Hver fase kan inneholde oppfølgingsaktiviteter og dokumenter som er relevante for akkurat denne fasen i salgsprosessen. Du kan legge til og/eller fjerne disse aktivitetene og dokumentene.

![Lag en salgsguide i fem trinn -screenshot][img2]

Når du definerer din egen salgsguide, kan du bestemme fasene, samt aktiviteter og dokumenter som er nødvendige for hver fase.

Den beste måten å definere din egen arbeidsflyt på er først og fremst å diskutere og bli enige om beste praksis i salgsprosessen. Du kan definere guider for flere salgstyper hvis firmaet bruker mer enn én salgsprosess.

Du kan for eksempel ha en salgstype med én guide for kundeemner, én for eksisterende kunder og én for langsiktige salgsprosesser som inneholder mange faser og aktiviteter.

Salgsguiden defineres i Innstillinger og vedlikehold.

![salgsguide -screenshot][img1]

Du kan forhåndsvise dokumenter og aktiviteter i **Forhåndsvisning** på sidepanelet.

## Aktuelle emner

* [Detaljkortet Salgsguide][1]
* [Arbeide med salgsguide][2]
* [Redigere salgsguide][3]
* [Deaktivere salgsguide][4]

<!-- Referenced links -->
[1]: sales-guide-tab.md
[2]: working-with-sales-guide.md
[3]: edit.md
[4]: deactivate.md

<!-- Referenced images -->
[img1]: ../../../../media/loc/en/sale/sales-guide-first-meeting.png
[img2]: ../../../../media/loc/en/sale/setup-sales-guide.png
