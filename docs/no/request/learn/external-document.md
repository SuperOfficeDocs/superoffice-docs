---
uid: help-no-document-external
title: Arbeide med eksterne dokumenter
description: Arbeide med eksterne dokumenter
keywords: sak, dokument
author: Bergfrid Dias
date: 10.29.2023
version: 10.3.11
topic: howto
audience: person
audience_tooltip: SuperOffice Service
language: no
---

# Arbeide med eksterne dokumenter (kunnskapsbase)

Du kan legge til dokumenter (inkludert bilder og andre filer) for å gjøre dem tilgjengelige for alle som bruker SuperOffice CRM, inkludert uregistrerte kunder. Dokumenter som du laster opp til kunnskapsbasen, er tilgjengelige når du skriver inn innhold i en melding som skal sendes til en kunde.

Dette gjelder f.eks. når du bruker fanen **Melding** i forbindelse med [saksbehandling][1]. Her kan du skrive inn tekst på samme måte som i et tekstbehandlingsprogram. Du kan også sette inn bilder ved å klikke på **Bilde**-knappen på verktøylinjen, men da må bildet allerede ha vært lastet opp til **Eksterne dokumenter**. Når meldingen sendes, vil det genereres koblinger til filer under **Eksterne dokumenter**. Det samme gjelder f.eks. når du lager svarmaler og SuperOffice Markedsføring-meldinger.

## Vis dokument

1. Gå til <i class="ph ph-list" aria-label="Main menu"></i> i toppraden, og velg **Kunnskapsbase** > **Eksterne dokumenter**.

1. Gå til ønsket mappe.

1. Gjør ett av følgende:
    * Klikk på dokumentnavnet for å gå til bildet **Egenskaper for dokument**. Her kan du også vise og redigere innholdet i enkelte dokumenttyper, som HTML, TXT og innebygd ejr-format.
    * Klikk på <i class="ph ph-download-simple" aria-hidden="true"></i> for å laste ned dokumenter som ikke kan vises i nettleseren, som PDF- og Microsoft Office-filer. Et ikon i dokumentlisten indikerer dokumenttypen.

## Legg til dokument

> [!NOTE]
> Du må opprette selve det fysiske dokumentet før du kan legge det til i SuperOffice. Hvis du for eksempel vil opprette en prisliste, kan du bruke Microsoft Word eller Excel til å skrive innholdet.

1. Gå til <i class="ph ph-list" aria-label="Main menu"></i> i toppraden, og velg **Kunnskapsbase** > **Eksterne dokumenter**.

1. Gå til mappen du vil plassere dokumentet i. Hvis den ikke eksisterer ennå, kan du opprette en ny mappe som beskrevet nedenfor.

1. Klikk på knappen **Nytt dokument**. Du kommer til bildet **Egenskaper for dokument**.

1. Angi et beskrivende navn på dokumentet i feltet **Navn**.

1. I feltet **I mappe** vises automatisk navnet på mappen du har valgt. Hvis du ombestemmer deg, kan du klikke på <i class="ph ph-caret-down" aria-label="Chevron"></i> og velge en annen mappe i listen som vises.

1. I feltet **Tilgang** velger du hvem som skal ha tilgang til å lese og redigere dokumentet.

1. Hvis du vil bruke dokumentet i et webbasert kundesenter, kan du legge til en unik ID-streng i feltet **ID-streng**.

1. I feltet **Beskrivelse** kan du skrive inn en kort beskrivelse av hva dokumentet inneholder.

1. Klikk på **Velg fil**-knappen ved siden av **Fil**, og velg det nye dokumentet i dialogboksen som vises.

1. Klikk på **Lagre**. Hvis dokumenttypen kan redigeres i nettleseren, fylles feltet **Innhold** ut med dokumentinnholdet.

1. Klikk på **OK**. Dokumentet legges til i den angitte mappen.

> [!NOTE]
> Enkelte filtyper er som standard blokkert fra å bli lastet opp som eksterne dokumenter i Service. Hvis du trenger å tillate opplasting av noen av disse typene, som for eksempel **js**, kan en administrator oppdatere [systeminnstillingen **usikre filtyper**][9] i Innstillinger og vedlikehold.

## Redigere dokumentinnhold

Enkelte dokumenttyper, som HTML, TXT og innebygd ejr-format, kan redigeres direkte i bildet **Egenskaper for dokument**. For andre typer, for eksempel PDF, trenger du applikasjonen dokumentet opprinnelig ble opprettet i.

1. Gå til <i class="ph ph-list" aria-label="Main menu"></i> i toppraden, og velg **Kunnskapsbase** > **Eksterne dokumenter**.
1. Gå til mappen som dokumentet ligger i.
1. Klikk på <i class="ph ph-download-simple" aria-hidden="true"></i> for å laste ned et dokument.
1. Rediger og lagre dokumentet med programmet som dokumentet opprinnelig ble opprettet i.
1. Klikk på dokumentnavnet for å gå til bildet **Egenskaper for dokument**.
1. Klikk på **Velg fil**-knappen ved siden av **Fil**, og velg dokumentet du har redigert, i dialogboksen som vises.
1. Klikk på **OK** for å laste opp dokumentet.

## Rediger dokumentegenskaper

Ved å redigere dokumentegenskapene kan du f.eks. justere hvem som skal ha tilgang til dokumentet.

1. Gå til <i class="ph ph-list" aria-label="Main menu"></i> i toppraden, og velg **Kunnskapsbase** > **Eksterne dokumenter**.
1. Gå til mappen som dokumentet ligger i.
1. Klikk på dokumentnavnet for å gå til bildet **Egenskaper for dokument**.
1. Gjør de nødvendige endringene (se over).
1. Klikk på **OK**. Endringene lagres.

> [!TIP]
> Hvis du vil flytte dokumentet til en annen mappe, velger du den nye mappen i feltet **I mappe**.

## Slett dokument

1. Gå til <i class="ph ph-list" aria-label="Main menu"></i> i toppraden, og velg **Kunnskapsbase** > **Eksterne dokumenter**.
1. Gå til mappen som dokumentet ligger i.
1. Klikk på dokumentnavnet for å gå til bildet **Egenskaper for dokument**.
1. Klikk på **Slett**-knappen nederst i bildet.
1. Klikk på **OK** for å bekrefte. Dokumentet fjernes fra SuperOffice Service.

## Opprett mapper

Du kan opprette en mappestruktur for dokumenter for å gi dem en logisk struktur og gjøre det enkelt for andre å finne informasjon. Du kan opprette undermapper i alle mapper, og du kan legge dokumentene i disse mappene.

1. Gå til <i class="ph ph-list" aria-label="Main menu"></i> i toppraden, og velg **Kunnskapsbase** > **Eksterne dokumenter**.

1. Gå til mappen som du vil opprette en undermappe under. Du kan opprette den rett under mappen **Dokumenter** eller i en hvilken som helst av mappens undermapper.

1. Klikk på **Ny mappe**-knappen øverst i bildet. Du kommer til bildet **Egenskaper for dokumentmappe**.

1. Angi et beskrivende navn på mappen i feltet **Navn**.

1. I feltet **I mappe** vises navnet på den overordnede mappen du har valgt, automatisk. Hvis du ombestemmer deg, kan du klikke på <i class="ph ph-caret-down" aria-label="Chevron"></i> og velge en annen mappe i listen som vises.

1. I listeboksen **Tilgang** velger du hvem som skal ha tilgang til å lese og endre den aktuelle mappen.

1. Klikk på **OK**. Den nye mappen opprettes. Nå er du klar til å legge til dokumenter i den nye mappen.

### Slett mapper

Når du sletter en mappe, slettes også alle dokumentene i mappen fra SuperOffice.

1. Gå til <i class="ph ph-list" aria-label="Main menu"></i> i toppraden, og velg **Kunnskapsbase** > **Eksterne dokumenter**.
1. Gå til ønsket mappe.
1. Klikk på **Rediger mappe**. Du kommer til bildet **Egenskaper for dokumentmappe**.
1. Klikk på **Slett**.
1. Klikk på **OK** for å bekrefte. Mappen og innholdet i den fjernes fra SuperOffice.

<!-- Referenced links -->
[1]: reply.md
[9]: ../../../../release-notes/10.3/service/10.3.11-update.md
