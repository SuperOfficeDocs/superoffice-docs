---
uid: help-no-selections-dynamic
title: Dynamiske utvalg
description: Dynamiske utvalg
author: SuperOffice RnD
so.date: 06.29.2022
keywords: utvalg, dynamisk
so.topic: concept
language: no
---

# Dynamiske utvalg

Et dynamisk utvalg kan sammenlignes med et lagret søk som utføres hver gang du viser utvalget. Hver gang du legger til poster i SuperOffice CRM som inneholder data som oppfyller søkekriteriene i et dynamisk utvalg, oppdateres utvalget med det nye medlemmet, i motsetning til et [statisk utvalg][1]. Bruk et dynamisk utvalg hvis du ønsker en oppdatert liste over firmaer, personer, salg, prosjekter, dokumenter, oppfølginger, saker eller produkter som oppfyller et bestemt sett med søkekriterier.

## Eksempler på hva du kan bruke dynamiske utvalg til

### Firmaer

Du kan opprette et dynamisk utvalg som inneholder alle firmaene i kategorien "Leverandør" lokalisert i Tyskland hvis du planlegger ytterligere aktiviteter i Tyskland.

### Salg

Du kan opprette et utvalg som inneholder alle salg du har gjennomført i første kvartal, eventuelt alle salg med statusen **Utsatt**. Slik kan du bedre se trender og vurdere hva som er viktig i det videre salgsarbeidet.

### Prosjekter

Du kan opprette et utvalg som inneholder alle prosjekter av typen "Internt", og som er under arbeid. Det gjør det mulig for deg å vurdere hvilke som kan lukkes/fullføres, og hvilke som det er verdt å fortsatte å jobbe med.

### Dokumenter

Du kan opprette et utvalg som inneholder alle dokumenter du har opprettet den siste måneden. Slik kan du få en oversikt over de dokumentene som er gjort, og se de du kanskje har glemt.

### Oppfølginger

Du kan opprette et utvalg som inneholder alle oppfølginger for en bestemt kunde, for å få et inntrykk av hva slags forhold du har til dem før du har salgsmøte med dem.

Og du kan opprette et utvalg som inneholder alle oppfølginger du har denne måneden, for å se hvilke avtaler du har og om du bør sette opp flere.

### Produkter

Du kan opprette et utvalg som inneholder alle produkter som er solgt i år, basert på salg som inneholder tilbud og har status Solgt. Utvalget kan begrenses til bestemte produktkategorier, produktfamilier osv. basert på hvilken type statistiske resultater du trenger.

Hvis dere skal oppgradere et produkt dere selger fra versjon 2 til 3, kan du opprette et utvalg av alle kunder som har kjøpt versjon 2, og bruke utvalget som grunnlag for en kampanje.

### Saker

Du kan opprette et utvalg som inneholder alle åpne saker som ikke er oppdatert på over en uke. Deretter kan du følge opp saksbehandlerne som er ansvarlige for disse sakene.

## Hva vil du gjøre nå?

* [Opprett et dynamisk utvalg][2]
* [Bruke statusovervåking i dynamiske utvalg][3]

<!-- Referenced links -->
[1]: static-selections.md
[2]: create/tutorial.yml
[3]: ../../../sale/saint/learn/using-status-monitors-in-dynamic-selections.md

<!-- Referenced images -->
