<!-- markdownlint-disable-file MD041 -->
1. Hvis firmaet for eksempel er en organisasjon med flere avdelinger, kan du angi en avdeling i feltet **Avdeling**.

2. Hvilke adressefelt som er tilgjengelig, er avhengig av hvilket land som er valgt. Standardinnstillingen er landet som organisasjonen din hører hjemme i.

    Når du har valgt land, får du frem riktig adresseformat i resten av adressefeltene i fanen **Firma**.

3. I **Postnummer**-feltet angir du firmaets postnummer. Hvis du skriver inn et postnummer som er definert i SuperOffice-databasen, blir stedsnavnet fylt ut automatisk hvis det er tomt. Du kan også skrive inn stedsnavnet i feltet **Sted** og få et forslag til postnummer i postnummerfeltet.

4. I feltet **Telefon** får du opp en tabell med kolonnene **Telefon** og **Beskrivelse**. Her skriver du inn henholdsvis telefonnummer og en kort beskrivelse av hva slags nummer det er, for eksempel *Sentralbord*. Du kan legge inn flere telefonnumre. Klikk utenfor tabellen når du er ferdig, eller trykk på **TAB** til tabellen lukkes.

5. I feltet **Telefaks** legger du inn faksnummer etter samme prinsipp som for **Telefon**.

6. I feltet **Webside** legger du inn adressen til firmaets hjemmeside på Internett etter samme prinsipp som for **Telefon**.

7. I feltet **E-post** legger du inn firmaets e-postadresse etter samme prinsipp som for **Telefon**.

8. Navnet ditt vises automatisk i feltet **Vår kontakt**. Hvis du klikker på pilen, får du frem en listeboks der du kan velge navnet på en annen person som jobber i din organisasjon.

9. I feltet **Kategori** velger du hvilken kategori firmaet tilhører, fra en forhåndsdefinert liste over kategorier. Klikk på pilen for å vise kategorilisten. Dette feltet må fylles ut. Hvis du lar det stå tomt, kan du ikke lagre firmaet.

10. I feltet **Kode** foreslås det automatisk en kode for firmaet du registrerer (etter at du har klikket på **Lagre**). Koden baseres på firmanavnet. Du kan imidlertid legge inn en annen kode.

11. I feltet **Nummer** legger SuperOffice CRM automatisk inn neste ledige firmanummer. Standardinnstillingen er at 10001 er første firmanummer, og at verdien øker med 1 for hvert nytt firma. Du kan endre denne standardinnstillingen i Innstillinger og vedlikehold.

12. I feltet **Org.nr.** skriver du inn firmaets organisasjonsnummer.

13. I feltet **Bransje** finner du en liste over ulike forhåndsdefinerte bransjer. Klikk på pilen, og velg den bransjen som passer best for firmaet du registrerer. Dette er obligatorisk.

14. I **Hovedkontakt**-feltet velger du personen som skal være primærkontakt for denne klienten. Du må legge til personer i firmaet først.

15. [!include[3 udef](../../../learn/includes/more-udef.md)]

16. Nederst i venstre hjørne av firmakortet er det to avmerkingsbokser: **Stopp** og **Ingen utsendelser**.

    * Merk av for **Stopp** for å informere andre medarbeidere om at de bør være spesielt oppmerksomme på et bestemt firma. Et stoppskilt vises på firmakortet. I tillegg kan det være lurt å legge inn et notat som informerer medarbeiderne om hvorfor dette firmaet er stoppmerket. Det er bare mulig å merke av for dette feltet i redigeringsmodus.

    * Merk av for **Ingen utsendelser** hvis du ikke vil at firmaet skal motta direktepost. Det kan hende at det bare er merket av for dette feltet i redigeringsmodus.
