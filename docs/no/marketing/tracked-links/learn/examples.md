---
uid: help-no-tracked-links-examples
title: Eksempler på bruk av sporbare koblinger
description: Eksempler på bruk av sporbare koblinger
author: SuperOffice RnD
so.date: 06.29.2022
keywords: Markedsføring
so.topic: help
language: no
---

# Eksempler på bruk av sporbare koblinger

[!include[Requirement](includes/req-marketing.md)]

Sporbare koblinger kan brukes på flere nyttige måter:

> [!NOTE]
> Eksemplene nedenfor fungerer like bra for vanlige koblinger, men klikkene måles da bare for den enkelte utsendelse.

* **Respons**: Hver mottaker som klikker på en kobling, for eksempel til en ny produktside, registreres i systemet. På denne måten ser du hvor stor interessen er blant alle mottakerne på tvers av flere utsendelser.

* **Prospektliste**: Hvis du skal lansere et nytt produkt, kan mottakerne melde sin interesse for produktet ved å klikke på koblingen "Jeg vil gjerne ha et tilbud". De som klikker på koblingen, kan bli lagt til i et statisk utvalg i SuperOffice CRM, som selgerne kan bruke til å behandle videre kontakt med kundene.

* **Oppfølging for selgere i SuperOffice CRM**: Et alternativ til prospektlisten i eksempelet ovenfor er å generere en oppgave eller møte for selgere/kundekontakter for hvert koblingsklikk. Et klikk på koblingen "Kontakt meg" kan for eksempel generere en oppfølging i SuperOffice CRM av typen "Telefon ut" for personen hos den aktuelle kunden. I tillegg kan oppfølgingen knyttes til et aktuelt prosjekt i SuperOffice CRM, for eksempel en markedsføringskampanje.

* **Avmelding**: I innholdsredigeringsprogrammet kan du [sette inn en kobling for avmelding][1] fra en bestemt utsendelsestype. Dette innebærer at kunden ikke lenger mottar denne utsendelsestypen fra SuperOffice Marketing, uansett hvilken mottakerliste som brukes til utsendelsen.

    Et alternativ til denne avmeldingskoblingen er å la kundene melde seg av den aktuelle mottakerlisten, for eksempel "Nyhetsbrev om produkt A", slik at de fremdeles vil kunne motta utsendelser fra andre mottakerlister.

    Dette gjør du ved å legge til en kobling (f.eks. "Klikk her hvis du ikke ønsker å motta nyhetsbrev fra oss") som kunden kan klikke på for å bli fjernet fra mottakerlisten. Da fjernes kunden fra utvalget du brukte som grunnlag for utsendelsen.

    "vis et nyhetsbrev sendes kun til personer med interessen "Nyhetsbrev", kan du definere at denne interessen skal fjernes for mottakere som klikker på koblingen.

    > [!TIP]
    >For å ha kontroll med hvem som avslutter abonnementet, kan du også sørge for at de som klikker på koblingen, også legges til i et eget utvalg, som heter for eksempel "Nyhetsbrev 2014 – avsluttede abonnementer". Det er nemlig mulig å legge til flere handlinger til samme kobling.

* **Individuell oppfølging**: Dere har akkurat sluppet en stor oppdatering til produktet deres. Ikke alle kunder har en egen IT-avdeling som kan håndtere oppdateringen, så du legger til en kobling som kunden kan klikke på for å bestille en konsulent. Da registreres det en ny sak i SuperOffice Service for hver kunde som klikker på koblingen. Saken får kategorien "Konsulent", og sjefen for konsulentavdelingen settes som eier. I tillegg får kunden tilbakemelding om at de vil bli kontaktet av en konsulent.

<!-- Referenced links -->
[1]: ../../mailing/learn/create/add-unsubscribe-link.md

<!-- Referenced images -->
