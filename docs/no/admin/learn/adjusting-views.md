---
uid: help-no-adjusting-views
title: Justere visninger
description: Slik justerer du forskjellige visninger i Innstillinger og vedlikehold.
author: SuperOffice RnD
so.date: 06.29.2022
keywords: Innstillinger og vedlikehold
so.topic: howto
so.audience: settings
so.audience.tooltip: Settings and maintenance
language: no
---

# Slik justerer du visninger i Innstillinger og vedlikehold

## Flytte faner

Mange av bildene i Innstillinger og vedlikehold består av ulike faner (for eksempel **Systemvalg** og **Brukere**). Du kan endre rekkefølgen på disse fanene:

1. Klikk og dra fanen til ønsket plassering.
2. Slipp fanen.

> [!NOTE]
> I denne hjelpefilen beskrives fanene i samme rekkefølge som de vanligvis vises i.

## Sortere lister

* Klikk på kolonneoverskriften du vil sortere etter, eller høyreklikk på en kolonneoverskrift og velg **Sorter**.
* Klikk på kolonneoverskriften igjen hvis du vil sortere i omvendt rekkefølge.
* Høyreklikk på en kolonneoverskrift, og velg **Konfigurer sortering**. I dialogboksen som vises, kan du velge flere sorteringskolonner.

## Justere kolonnebredder

Det finnes ulike listeoversikter i Innstillinger og vedlikehold, for eksempel lister med preferanser, lister og brukerdefinerte felt. Slik justerer du kolonnebreddene i disse oversiktene:

1. Hold musepekeren over den vertikale streken foran eller bak en kolonneoverskrift. Musepekeren endres til ![ikon][img3] en dobbel vertikal strek med piler.
2. Klikk på og dra skillestreken i ønsket retning, alt etter om du vil øke eller redusere kolonnebredden.

Kolonnene beholder den angitte bredden neste gang du åpner programmet.

## Endre kolonneoversikten

Du kan velge hvilke kolonner som skal vises i listene og i hvilken rekkefølge.

1. Høyreklikk på en kolonneoverskrift, og velg **Konfigurer kolonner**. Fanen **Kolonner** i dialogboksen **Tilpass** vises.

2. Gjør ønskede endringer i kolonnene:

    * Legge til kolonner: Merk kolonnene du vil legge til, i ruten **Tilgjengelige kolonner**, og klikk deretter på ![ikon][img1] pil høyre for å flytte dem til ruten **Valgte kolonner**.

    * Fjerne kolonner: Merk kolonnene du vil fjerne, i ruten **Valgte kolonner**, og klikk deretter på ![ikon][img2] pil venstre for å flytte dem til ruten **Tilgjengelige kolonner**.

    * Endre rekkefølge på kolonnene: Merk kolonnen du vil flytte mot venstre eller høyre i visningen, i ruten **Valgte kolonner**, og klikk deretter på enten ![ikon][img4] pil opp eller ![ikon][img5] pil ned.

3. Klikk på **Lagre**.

> [!TIP]
> Hvis du vil tilbakestille kolonneoppsettet, kan du klikke på **Tilbakestill** nederst i ruten **Valgte kolonner**.

<!-- Referenced links -->

<!-- Referenced images -->
[img1]: ../../../media/icons/arrow-right.png
[img2]: ../../../media/icons/arrow-left.png
[img3]: ../../../media/icons/admin/resize-horizontal.png
[img4]: ../../../media/icons/arrow-up.png
[img5]: ../../../media/icons/arrow-down.png
