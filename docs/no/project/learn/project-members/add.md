---
uid: help-no-project-member-add
title: Legg til prosjektdeltaker
description: Slik legger du til en prosjektdeltaker i SuperOffice
author: SuperOffice RnD
so.date: 07.04.2022
keywords: prosjekt, deltaker
so.topic: howto
language: no
---

# Legge til prosjektdeltakere

Hvis du vil at prosjektet skal knyttes til et firma, må du angi minst én prosjektdeltaker.

## Prosjektdeltakere

1. [!include[Go to project](../includes/goto-project.md)]

2. Velg detaljkortet **Prosjektdeltakere**.

3. Klikk på **Legg til**-knappen under detaljkortet. Dialogboksen **Legg til prosjektdeltakere** åpnes.

    > [!NOTE]
    >Du kan også [legge til prosjektdeltakere via detaljkort](#from-section-tab) som inneholder personer i Firma-bildet, Utvalg-bildet og Salg-bildet.

4. I feltet **Firma/person**:
    * Slik velger du en person fra et firma: Klikk på pilen og velg ønsket firma i listen som vises, eller skriv inn navnet på firmaet. Som standard vises firmaet som er aktivt i Firma-bildet.
    * Slik velger du en person direkte: Skriv inn navnet på personen (dette gjelder både personer med og uten et tilknyttet firma), og klikk på navnet i resultatlisten.

5. I **Prosjekt**-feltet angir du hvilket prosjekt prosjektdeltakerne skal legges til, ved å klikke på pilen og velge ønsket prosjekt fra listen.

6. På listen over personer til venstre velger du personen(e) du vil legge til i prosjektet.

    > [!NOTE]
    > Hvis ønsket navn ikke står på listen, må du først [opprette personen][2].

7. Klikk på ![ikon][img2] pilknappen til høyre for listen. Personen(e) vises da på høyre side av dialogboksen.

8. I feltet **Funksjon** angir du hvilken funksjon hver av personene har i prosjektet. Hvis du klikker på pilen, får du frem en liste over forhåndsdefinerte alternativer du kan velge mellom.[!include[SM](../../../learn/includes/are-defined-sm.md)]

9. I den store tekstboksen under **Kommentar** kan du, om nødvendig legge inn en mer detaljert beskrivelse av personens funksjon i prosjektet.

    > [!NOTE]
    > Hvis du legger inn noe i denne tekstboksen, vil det vises et ![ikon][img1] binderssymbol i kolonnen **Informasjon om prosjektdeltaker** i detaljkortet **Prosjektdeltakere** . Hvis du plasserer musepekeren over bindersen, vises den registrerte kommentaren i en infoboks.

10. Når du har skrevet inn den nødvendige informasjonen, klikker du på **OK**.

> [!TIP]
> Du kan merke flere kontaktpersoner på høyre side av vinduet ved å holde nede **CTRL**- eller **SKIFT**-tasten mens du merker dem. Endringer du deretter gjør i feltet **Funksjon** og i tekstboksen **Kommentar**, vil gjelde for alle de merkede personene.

## <a id="from-section-tab" />Legg til prosjektdeltakere og interessenter fra detaljkort

Du kan legge til prosjektdeltakere og interessenter fra personoversiktene i ulike detaljkort, for eksempel **Firma** (**Personer**), **Utvalg** (**Firma/Person**), **Salg** (**Interessenter**) og **Prosjekt** (**Prosjektdeltakere**). Dermed kan prosedyren nedenfor også utføres fra fanen **Resultat** i [Finn][3]-bildet.

**Trinn:**

1. Gå til ønsket detaljkort eller **Finn**-bildet.

2. Velg ønsket person fra listen.

    > [!NOTE]
    > Hvis du vil legge til flere personer som interessenter/prosjektdeltakere, bruker du **Skift** eller **Ctrl** + klikk.

3. Høyreklikk på personene, og velg **Legg til i salg** eller **Legg til i prosjekt** på menyen som vises.

4. I feltet **Salg** eller **Prosjekt** angir du hvilket salg/prosjekt personene skal legges til i. Dette kan du gjøre enten ved å klikke på pilen og velge ønsket salg/prosjekt i listeboksen som vises, ved å skrive inn hele eller begynnelsen av salgs-/prosjektnavnet.

5. I feltet **Salgsrolle** eller **Funksjon** angir du hvilken salgsrolle/funksjon hver av personene har i salget/prosjektet. Hvis du klikker på pilen, får du frem en liste over forhåndsdefinerte alternativer du kan velge mellom.[!include[SM](../../../learn/includes/are-defined-sm.md)]

6. Klikk på **Lagre**.

<!-- Referenced links -->
[2]: ../../../contact/learn/create.md
[3]: ../../../search-options/learn/find-screen.md

<!-- Referenced images -->
[img1]: ../../../../media/icons/binders.png
[img2]: ../../../../media/icons/arrow-right.png
