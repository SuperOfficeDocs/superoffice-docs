---
uid: help-da-request-message-split
title: Opdel meddelelse
description: Opdel meddelelse
author: Hanne Gunnarsson
date: 03.16.2023
keywords: sag, meddelelse
topic: howto
audience: person
audience_tooltip: SuperOffice Service
language: da
---

# Opdel meddelelse

Hvis en meddelelse indeholder to problemer, som skal håndteres særskilt, kan du opdele meddelelsen i to og oprette en ny sag med én af meddelelserne. Det kan være relevant, hvis en meddelelse indeholder både et teknisk spørgsmål og et fakturaspørgsmål, fordi disse to problemer håndteres af to forskellige afdelinger.

1. [Åbn sagen][1].

1. Klik i fanen **Meddelelser** på menuknappen ![ikon][img1] **Opgave** ved siden af den meddelelse, du vil dele.

1. På skærmbilledet **Del meddelelse** skal du i feltet **Titel** angive et beskrivende navn for den nye sag.

1. I feltet **Kategori** skal du vælge en kategori.

1. I rullemenuen **Ejer** skal du vælge en af følgende valgmuligheder:
    * Hvis du vil tildele sagen til en bestemt person, vælger du det ønskede navn.
    * **(Automatisk tildelt)**: Hvis du vælger denne valgmulighed, fordeler systemet sagen efter de gældende fordelingsregler.
    * **(Ufordelt)**: Du kan også vælge ikke at tildele sagen. I så fald bliver medlemmerne af den aktuelle kategori ansvarlige for at behandle sagen.

1. I rullemenuen **Prioritet** kan du vælge mellem **Lav**, **Middel** og **Høj**, eller du kan angive, at systemet skal tildele prioritet automatisk. Det kan f.eks. gøres på grundlag af eskaleringsniveauer, der er angivet for forskellige kunder.

1. I rullemenuen **Adgangsniveau** kan du vælge blandt følgende valgmuligheder:
    * **Eksternt**: Vælg denne, hvis kunden skal have adgang til sagen via et kundecenter.
    * **Intern**: Vælg denne, hvis kunden ikke skal have adgang til sagen.

1. I rullemenuen **Status** skal du vælge en af følgende valgmuligheder:
    * **Aktiv**: Vælg denne, hvis sagen er under behandling.
    * **Afsluttet**: Vælg denne valgmulighed, hvis sagen er fuldført.
    * **Udsat**: Hvis du vil udsætte sagsbehandlingen, markerer du denne valgmulighed og angiver en dato i datofeltet til højre. På denne dato sættes sagen til **Aktiv** igen.

1. (hvis relevant) Under **Vælg de vedhæftninger der skal flyttes til den nye sag** skal du vælge den eller de vedhæftninger, der skal flyttes til den nye sag. Vedhæftningerne bliver slettet fra den eksisterende sag.

1. Gå til fanen **Meddelelser**, og rediger meddelelsesteksterne for den eksisterende og den nye sag.

1. Klik på **OK**. Meddelelsen opdeles, og den nye sag åbnes.

## Relateret indhold

* [Sådan deler du en sag][2]
* [Flet sager][3]

<!-- Referenced links -->
[1]: ../index.md#open
[2]: split-request.md
[3]: merge.md

<!-- Referenced images -->
[img1]: ../../../../media/icons/btn-menu.png
