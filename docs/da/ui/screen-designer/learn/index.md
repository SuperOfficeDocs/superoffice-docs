---
uid: help-da-screen-designer
title: Skærmdesigner
description: "Få mere at vide om, hvordan du konfigurerer dine skærmbilleder i denne vejledning."
author: SuperOffice RnD
date: 01.02.2024
version: 10.2.11
keywords: skærmdesigner
topic: concept
language: da
audience: settings
audience_tooltip: Settings and maintenance
---

# Skærmdesigner

![ikon][img1]

Funktionen Skærmdesigner giver dig mulighed for at konfigurere dine primære skærmbilleder i SuperOffice CRM. Du kan oprette forskellige skærmlayouts til forskellige brugergrupper, afhængigt af deres informationsbehov og workflows. Dette vil hjælpe din organisation til at være mere effektiv og fokusere på det, der betyder mest.

> [!NOTE]
> Skærmdesigner (konfigurerbare skærmbilleder) kræver licensen Developer Tools. Brugen af denne funktion kræver funktionsretten "Feltadministrator".

Person- og firmakortene/skærmbillederne i SuperOffice CRM leveres med et standardlayout, men du kan redigere dem eller oprette dine egne layouts. Da forskellige brugergrupper ofte bruger person- og firmakortene forskelligt, kan det være en god idé at oprette forskellige layouts for hver brugergruppe.

Skærmdesigner gør det muligt for dig at fjerne unødvendige felter og/eller oprette nye, mere relevante felter. Du kan også gruppere felterne i faner eller kolonner og tilføje dine egne overskrifter (kaldet "ledetekster"). Hvis du finder nogle af fanerne unødvendige, kan du nemt fjerne dem eller erstatte dem med de faner, der passer bedre til din organisation.

Dit salgsteam, supportteam og ledelsesteam har ikke nødvendigvis samme fokus og krav vedrørende de data, de som oftest skal have adgang i SuperOffice. Løsningen er at oprette brugerdefinerede skærme til hvert team. Din organisation sparer tid ved at give dine teams mulighed for hurtigere at finde relevante oplysninger. Konfigurer layoutet på dine hovedskærme og arkiver (detaljekort), og definer hvilke informationstyper hvert team (brugergruppe) kan få adgang til og se på skærmene for Firma, Person, Salg, Projekt, og Sag og **Opfølgning**-dialogen.

* Flyt de vigtigste felter til den første fane.
* Brug kolonner, etiketter/titler og skilleelementer til at organisere oplysninger i logiske grupper.
* Formatér felter til at fremhæve nøgledata (for eksempel fed og stor skrifttype) for bedre synlighed.
* Flyt mindre vigtige felter til sekundære faner.
* Fjern felter, der aldrig bruges.
* Tilføj links/knapper til at finde oplysninger på andre websteder eller manuelt udløse en automatiseret proces baseret på CRMScript.

> [!NOTE]
> Når denne funktion er aktiveret, ændres felterne på din aktuelle fane **Mere** for skærmbillederne Firma, Person, Salg, Projekt og Sag, så de danner to kolonner. Du kan [redigere disse faner][1] i skærmdesigneren.

Du kan oprette tilpassede skærmlayout til kortene for firma, person, salg, projekt, og sag og **Opfølgning**-dialogen. Listen **Layout** viser alle eksisterende skærmlayout (normalt standardlayoutet) med en forhåndsvisningsskærm til højre.

Layouterne er markeret med status (udgivet eller kladde) og de tildelte brugergrupper.

## Hvad ønsker du at foretage dig nu?

* [Tilføj nyt layout][2]
* [Rediger layout – Hovedkort][1]
* [Rediger layout – Arkiver (detaljekort)][3]

<!-- Referenced links -->
[1]: edit-layout.md
[2]: add-layout.md
[3]: working-with-archives.md

<!-- Referenced images -->
[img1]: ../../../../../common/icons/nav-admin-confscreen-active-h32.png
