---
uid: help-da-license-activate
title: Aktivering af licens
description: Aktivere licens til SuperOffice
author: Bergfrid Dias
date: 03.20.2023
keywords: licens
topic: howto
language: da
---

# Aktivering af licens

Hvis du vil administrere licenser, skal du være logget på som administrator.

> [!NOTE]
> Hvis du bruger en demoversion af SuperOffice CRM, kan du blive bedt om at indtaste et nyt serienummer og en ny licensejer. Det får du af SuperOffice, når du køber en SuperOffice-licens.

## <a id="buy"></a>Køb

1. Gå til Indstillinger og vedligeholdelse.
1. Åbn skærmbilledet Licenser.
1. Vælg fanen **SuperOffice**.
1. Klik på knappen **Køb nye licenser**. Det fører dig til SuperOffice-onlinebutikken, hvor du kan købe licenser.

## Aktivering

Hvis du vil øge eller reducere antallet af licenser, skal du kontakte SuperOffice for at opdatere licensoplysningerne. Normalt opdateres din licens automatisk, uden at du skal foretage dig noget.

> [!NOTE]
> Hvis der opstår problemer med at hente nye licensoplysninger fra internettet, kan du kontakte SuperOffice for at få tilsendt en licensfil. Klik på knappen **Indlæs licens fra fil** for at opdatere licenserne.

Hvis det samlede antal nye licenser er mindre end det antal licenser, der er i brug, skal du reducere antallet af licenser, der er i brug.

1. Åbn skærmbilledet Licenser, og vælg fanen **SuperOffice**.

1. Klik på linket **Aktivér ny licens**. Dialogboksen viser de licenser, der er blevet ændret.

    * **Ny licens aktiveret** – systemet har automatisk opdateret licensen. Du kan klikke på linket for at se ændringerne.
    * **Aktivér ny licens** – en ny licens er tilgængelig, men den kan ikke aktiveres automatisk. Klik på linket for at åbne dialogboksen **Aktivér ny licens**. Listen viser kun ændrede licenser.

    > [!NOTE]
    > Hvis du ikke har det rigtige antal licenser eller licens til et forkert modul, skal du kontakte SuperOffice. Aktivér IKKE licenserne, hvis antallet er forkert.

1. Klik på knappen **Aktivér** i dialogboksen.

    **Er knappen Aktivér deaktiveret? Vises licensnavnet med rødt?**
    Det kan skyldes, at det samlede antal nye licenser er mindre end antallet af licenser i brug. Du skal reducere antallet af brugerlicenser, der er i brug.

    1. Klik på et rødt licensnavn (link).

        Øverst i dialogboksen **Fjern overflødige licenser** vises, hvor mange licenser der er i brug, hvor mange licenser der er tilgængelige, og hvor mange licenser der skal fjernes. På nedenstående liste vises alle de brugere, der bruger denne licens.

    1. Fjern licenser for det angivne antal brugere. Klik derefter på **OK**.

    1. Klik på knappen **Aktivér**.

1. Gå til skærmbilledet Licenser, vælg fanen **SuperOffice**, og kontrollér, at licensstatussen er korrekt.

[!include[Tip](includes/tip-user-licenses.md)]

## Relaterede emner

* [Licenstyper][3]
* [Fanen Status på skærmbilledet Licenser][1]

<!-- Referenced links -->
[1]: screen/index.md
[3]: index.md

<!-- Referenced images -->
