---
uid: help-da-adjusting-views
title: Justering af visninger
description: Sådan justeres forskellige visninger i Indstillinger og vedligeholdelse.
author: SuperOffice RnD
so.date: 06.29.2022
keywords: Indstillinger og vedligeholdelse
so.topic: howto
so.audience: settings
so.audience.tooltip: Settings and maintenance
language: da
---

# Sådan justeres visninger i Indstillinger og vedligeholdelse

## Flytning af faner

Mange af skærmbillederne i Indstillinger og vedligeholdelse består af forskellige faner (f.eks. **Indstillinger** og **Brugere**). Du kan ændre rækkefølgen af disse faner:

1. Klik på og træk fanen til den ønskede placering.
2. Slip fanen.

> [!NOTE]
> Beskrivelserne af fanerne i denne hjælp følger deres standardrækkefølge.

## Sortering af lister

* Klik på den kolonneoverskrift, du vil sortere efter, eller højreklik på en kolonneoverskrift, og vælg **Sortér**.
* Klik på kolonneoverskriften igen for at sortere i omvendt rækkefølge.
* Højreklik på en kolonneoverskrift, og vælg **Konfigurer sorteringsrækkefølge**. I den dialogboks, der vises, kan du vælge flere sorteringskolonner.

## Justering af kolonnebredder

Der er forskellige listevisninger i Indstillinger og vedligeholdelse, for eksempel lister over præferencer, lister over lister og lister over brugerdefinerede felter. Sådan justeres kolonnebredderne i disse visninger:

1. Hold musemarkøren over den lodrette streg foran eller bag en kolonneoverskrift. Musemarkøren ændres til ![icon][img3], en dobbelt lodret streg med pile.
2. Klik og træk skillelinjen i den ønskede retning, alt efter om du vil øge eller reducere kolonnebredden.

Kolonnerne bevarer de angivne bredder, næste gang du kører programmet.

## Ændring af kolonnevisningen

Du kan vælge, hvilke kolonner der skal vises på listerne, samt deres rækkefølge.

1. Højreklik på en kolonneoverskrift, og vælg **Konfigurer kolonner**. Fanen **Kolonner** i dialogboksen **Tilpas** vises.

2. Foretag de ønskede ændringer i kolonnerne:

    * Tilføjelse af kolonner: Vælg de kolonner, du vil tilføje, i ruden **Tilgængelige kolonner**, og klik på ![icon][img1] højre pil for at flytte dem til ruden **Valgte kolonner**.

    * Fjernelse af kolonner: Vælg de kolonner, du vil fjerne , i ruden **Valgte kolonner**, og klik på ![icon][img2] venstre pil for at flytte dem til ruden **Tilgængelige kolonner**.

    * Ændring af kolonnernes rækkefølge: Vælg den kolonne, du vil flytte til venstre eller højre i visningen, i ruden **Valgte kolonner**, og klik på enten ![icon][img4] pil op eller ![icon][img5] pil ned.

3. Klik på **Gem**.

> [!TIP]
> Hvis du vil nulstille kolonnelayoutet, skal du klikke på **Nulstil** nederst i ruden **Valgte kolonner**.

<!-- Referenced links -->

<!-- Referenced images -->
[img1]: ../../../media/icons/arrow-right.png
[img2]: ../../../media/icons/arrow-left.png
[img3]: ../../../media/icons/admin/resize-horizontal.png
[img4]: ../../../media/icons/arrow-up.png
[img5]: ../../../media/icons/arrow-down.png
