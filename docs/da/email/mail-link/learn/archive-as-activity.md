---
uid: help-da-mail-link-archive-as-activity
title: Arkiver e-mail som aktivitet
description: Hvis du gemmer en e-mail direkte som en opgave, en aftale eller et telefonopkald i din SuperOffice-dagbog, sikrer du, at du aldrig glemmer at følge op på en kunde eller sag.
keywords: Mail Link, e-mail
author: SuperOffice RnD
date: 02.10.2023
topic: howto
language: da
---

# Opret aktivitet fra en mail

Hvis du modtager en e-mail, hvori du anmodes om at udføre en handling, kan du konvertere e-mailen til en aktivitet i SuperOffice CRM.

![Brug Maillink i Outlook til at konvertere en mail til en aktivitet i SuperOffice CRM -app-screen][img1]

## Trin

1. Vælg den eller de e-mails, du ønsker at arkivere som en aktivitet.

2. Klik på knappen **Arkiver e-mail** på værktøjslinjen, og vælg **Opret aktivitet** på rullelisten. Dialogboksen **Opret aktivitet** vises.

3. Hvis afsenderen af e-mailen ikke er på listen i SuperOffice CRM, vises der en advarsel øverst i dialogboksen: "Afsenderens e-mailadresse er ikke registreret. Klik her for at opdatere SuperOffice med denne adresse". [Sådan håndterer du skjulte afsendere][1]

4. I feltet **Firma** kan du søge efter et firma ved at indtaste navnet på firmaet og derefter vælge mellem de forekomster, som vises.

5. I feltet **Person** kan du anvende rullelisten til at vælge en af de personer, der hører til det firma, du har valgt i forrige trin. Du kan også søge ved at starten med at indtaste personens navn.

6. Hvis du gerne vil linke aktiviteten i et bestemt projekt, kan du vælge projektet i feltet **Projekt**.

7. Hvis du gerne vil linke aktiviteten til et bestemt salg, kan du vælge salget i feltet **Salg**.

8. Overskriften og meddelelsesteksten indsættes automatisk i feltet **Beskrivelse**. Du kan dog indtaste en valgfri tekst, som skal vises i dialogboksen **Opgave** under SuperOffice CRM.

9. Dags dato indsættes automatisk i feltet **Frist**. Du kan også klikke på kalenderikonet og vælge en anden dato, hvor aktiviteten skal være udført.

10. Rediger i feltet **Tidspunkt** det klokkeslæt på dagen, hvor aktiviteten skal være fuldført.

11. På rullelisten **Type** kan du vælge en af de tilgængelige aktivitetstyper.

12. I feltet **Synlig for** klikker du pilen ved siden af feltet. Herefter vises en liste, hvor du kan vælge, om aktiviteten skal være synlig for alle brugere, skal være privat (kun synlig for den bruger, der er defineret som ejer), eller synlig for alle brugere i den brugergruppe, som ejeren tilhører.

    > [!NOTE]
    > Feltet **Synlig for** er kun tilgængeligt, hvis du har fået tildelt denne rettighed i Indstillinger og vedligeholdelse.

13. Marker afkrydsningsfeltet **Udført**, hvis du ønsker at angive, at aktiviteten allerede er udført.

14. Kun for Outlook: Marker afkrydsningsfeltet **Fjern fra indbakke**, hvis du vil fjerne e-mailen fra indbakken og flytte den til mappen **Slettede e-mails** i e-mailklienten, når den er aktiveret i SuperOffice CRM.

15. Klik på **OK**. Den eller de valgte e-mails arkiveres i SuperOffice CRM som aktiviteter. Du kan herefter åbne alle disse aktiviteter ved at dobbeltklikke på dem i fanen **Aktiviteter** eller i tjeklisten i skærmbilledet Dagbog.

## Relateret indhold

* [Arkivere e-mails på firmaer/personer][2]
* [Arkiver vedhæftede filer][3]
* [Arkivere e-mails som sager][4]

<!-- Referenced links -->
[1]: manage-senders.md
[2]: archive-on-contact.md
[3]: archive-attachment.md
[4]: archive-as-request.md

<!-- Referenced images -->

[img1]: ../../../../media/loc/en/email/mail-link-actions.jpg
