---
uid: help-da-mail-link-archive-attachment
title: Arkiver vedhæftede filer
description: "Hvis du vil gemme en vedhæftet fil i en e-mail, men ikke selve mailen i SuperOffice CRM, kan du arkivere den vedhæftede fil som et dokument."
author: SuperOffice RnD
date: 06.29.2022
keywords: Mail Link, e-mail, vedhæftning
topic: howto
language: da
---

# Arkiver vedhæftede filer

Hvis den vedhæftede fil er den eneste del af e-mailen, du gerne vil beholde til fremtidig brug, er det muligt at arkivere en fil, der er vedhæftet til en e-mail i din e-mailklientindbakke, til SuperOffice CRM. Følg disse trin:

![Brug Mail Link i Outlook til at arkivere en vedhæftet fil i din indbakke til SuperOffice CRM -screenshot][img1]

## Trin

1. Vælg den e-mail, der indeholder den eller de vedhæftede filer, som du ønsker at arkivere.

2. Klik på knappen **Arkiver e-mail** på værktøjslinjen, og **Arkiver vedhæftede filer** i rullelisten.

3. En af følgende situationer opstår:

    * Hvis der kun er en vedhæftet fil, åbnes dialogboksen **Arkiver vedhæftet fil** straks.
    * Hvis der er mere end en vedhæftet fil, vises en dialogboks med alle de vedhæftede filer. Vælg den ønskede vedhæftede fil, og klik på **OK** for at arkivere den. Dialogboksen **Arkiver vedhæftet fil** åbnes, og nedenstående procedure gentages for hver enkelt vedhæftet fil.

4. Hvis afsenderen af e-mailen ikke er på listen i SuperOffice CRM, vises der en advarsel øverst i dialogboksen. [Sådan håndterer du skjulte afsendere][1]

5. Navnet på den vedhæftede fil indsættes automatisk i feltet **Overskrift**. Du kan dog indtaste en valgfri overskriftstekst, som skal vises i fanebladet **Aktiviteter** under SuperOffice CRM.

6. I feltet **Firma** kan du søge efter et firma ved at indtaste navnet på firmaet og derefter vælge mellem de forekomster, som vises.

7. I feltet **Person** kan du anvende rullelisten til at vælge en af de personer, der hører til det firma, du har valgt i forrige trin. Du kan også søge ved at starten med at indtaste personens navn.

8. Hvis du gerne vil linke den vedhæftede fil til et bestemt projekt, kan du vælge projektet i feltet **Projekt**.

9. Hvis du gerne vil linke den vedhæftede fil til et bestemt salg, kan du vælge salget i feltet **Salg**.

10. I rullelisten **Type** kan du vælge en af de tilgængelige dokumentskabeloner.

11. I feltet **Synlig for** klikker du pilen ved siden af feltet. Herefter vises en liste, hvor du kan vælge, om vedhæftelsen skal være synlig for alle brugere, skal være privat (kun synlig for den bruger, der er defineret som ejer), eller synlig for alle brugere i den brugergruppe, som ejeren tilhører.

    > [!NOTE]
    > Feltet **Synlig for** er kun tilgængeligt, hvis du har fået tildelt denne rettighed i Indstillinger og vedligeholdelse.

12. Klik på **OK**. Den valgte vedhæftede fil arkiveres i SuperOffice CRM som et nyt dokument. Du kan åbne dokumentet ved at dobbeltklikke på fanebladet **Aktiviteter**.

## Hvad vil du foretage dig nu?

* [Arkivere e-mails på firmaer/personer][2]
* [Arkivere e-mails som aktiviteter][3]
* [Arkivere e-mails som sager][4]

<!-- Referenced links -->
[1]: manage-senders.md
[2]: archive-on-contact.md
[3]: archive-as-activity.md
[4]: archive-as-request.md

<!-- Referenced images -->
[img1]: ../../../../media/loc/en/email/email-maillink-archive-attachment.png
