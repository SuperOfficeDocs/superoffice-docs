---
uid: help-da-selection-send-email
title: Afsendelse af e-mail til flere modtagere samtidig
description: Afsendelse af e-mail til flere modtagere samtidig
author: SuperOffice RnD
so.date: 06.29.2022
keywords: selection, e-mail
so.topic: howto
language: da
---

# Send mail til flere modtagere

Forestil dig, at du skal indkalde til et møde og sende sagslister til deltagerne. Da er det nyttigt at kunne sende en enkelt e-mail ud til flere modtagere samtidig.

1. Hvis du kun vil udføre opgaven på nogle af personerne i udvalget, skal du vælge dem under fanen **Firma/person**. I så fald markeres afkrydsningsfeltet **Udfør kun opgaven på valgte medlemmer** automatisk.

2. Klik på knappen **Opgave**.

3. Vælg opgaven **Send e-mail**.

4. I dialogboksen **Send e-mail** skal du angive, hvor modtagerne skal placeres.

    * **Til**: Felt til primære modtagere (dvs. de modtagere, du forventer at få svar fra).
    * **Kopi til**: Felt til modtagere, du ønsker at sende en kopi af meddelelsen til, først og fremmest til information.
    * **Bcc**: Felt til andre, du vil sende en kopi til. Modtagerne i dette felt vises ikke for de andre modtagere, og de kan heller ikke se, hvem der ellers har modtaget meddelelsen.

    > [!NOTE]
    > Modtagerne her er alle personer med gyldige e-mailadresser, og som ikke er markeret **Ingen udsendelser**.

5. Klik på **OK** i dialogboksen **Send e-mail**.

6. I dit standard-e-mailprogram åbnes der en e-mail adresseret til de valgte modtagere. Her kan du skrive det ønskede indhold og derefter sende meddelelsen på den sædvanlige måde.
