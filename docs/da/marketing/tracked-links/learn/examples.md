---
uid: help-da-tracked-links-examples
title: Eksempler på brug af sporbare links
description: Eksempler på brug af sporbare links
author: SuperOffice RnD
so.date: 06.29.2022
keywords: Marketing
so.topic: help
language: da
---

# Eksempler på brug af sporbare links

[!include[Requirement](includes/req-marketing.md)]

Sporbare links kan bruges på flere måder:

> [!NOTE]
> Eksemplerne nedenfor fungerer lige så godt med almindelige links, men i så fald registreres kun klik for hver enkelt udsendelse.

* **Svar**: Alle modtagere, der klikker på et link, for eksempel til en ny produktside, registreres i systemet. På den måde kan du se, hvor stor interessen er blandt alle modtagerne på tværs af flere udsendelser.

* **Liste over kundeemner**: Hvis du skal lancere et nyt produkt, kan modtagerne udtrykke deres interesse for produktet ved at klikke på linket "Send flere oplysninger til mig". De, der klikker på linket, kan føjes til et statisk udtræk i SuperOffice CRM, som sælgerne kan bruge til at håndtere den videre kontakt med disse kunder.

* **Opfølgning for sælgere i SuperOffice CRM**: Et alternativ til listen over kundeemner i eksemplet ovenfor er at generere en opgave/møde for sælgere/kundepersoner for hvert linkklik. Et klik på linket "Kontakt mig" kan f.eks. generere en opfølgning i SuperOffice CRM af typen "Udgående telefonopkald" til kundens kontaktperson. Opfølgningen kan desuden tilknyttes et projekt i SuperOffice CRM, f.eks. en markedsføringskampagne.

* **Afmelding**: I indholdsredigeringsværktøjet kan du [indsætte et link til afmelding][1] af en bestemt type udsendelser. Det betyder, at kunden ikke længere modtager denne type udsendelse fra SuperOffice Marketing, uanset hvilken modtagerliste der anvendes til udsendelsen.

    Som alternativ til dette afmeldingslink kan man lade kunden afmelde sig den enkelte modtagerliste, f.eks. listen "Nyhedsbrev om produkt A", så kunden fortsat kan modtage udsendelser fra andre modtagerlister.

    Det gøres ved at tilføje et link (f.eks. "Klik her, hvis du ikke længere ønsker at modtage vores nyhedsbreve"), som kunden kan klikke på for at fjerne sig selv fra modtagerlisten. Kunden fjernes så fra det udvalg, du brugte som grundlag for udsendelsen.

    Hvis et nyhedsbrev kun sendes til personer med interessen "Nyhedsbrev", kan du definere, at denne interesse skal fjernes for modtagere, der klikker på linket.

    > [!TIP]
    > For at holde øje med, hvem der opsiger deres tilmelding, kan du også sørge for, at dem, der klikker på linket, også tilføjes til et separat udtræk, der f.eks. hedder "Nyhedsbrev 2014 - afmeldte abonnementer". Det er nemlig muligt at tilføje flere handlinger til samme link.

* **Individuel opfølgning**: Du har lige udgivet en større opdatering til dit produkt. Ikke alle dine kunder har en intern IT-afdeling, der kan tage sig af opdateringen, så du tilføjer et link, som kunden kan klikke på for at booke en konsulent. Der registreres så en ny sag i SuperOffice Service for hver kunde, der klikker på linket. Sagen får kategorien "Konsulent", og chefen for konsulentafdelingen sættes som ejer. Kunden får desuden en tilbagemelding om, at de vil blive kontaktet af en konsulent.

<!-- Referenced links -->
[1]: ../../mailing/learn/create/add-unsubscribe-link.md

<!-- Referenced images -->
