---
uid: help-da-mailings-resend
title: Genudsende din mailing
description: "Når du har håndteret de afviste e-mails, er det en god ide at genudsende din e-mailudsendelse."
author: Bergfrid Dias
so.date: 02.21.2023
keywords: Marketing
so.topic: howto
language: da
---

# Genudsende din mailing

Hvis du efter at have set på resultaterne af din udsendelse, bemærker, at mange af e-mail-adresserne er blevet afvist, betyder det, at de pågældende kontakter ikke modtog din udsendelse. Når du har håndteret de afviste e-mails, er det en god ide at genudsende din e-mailudsendelse.

Der er to måder, du kan sende din mail på igen.

## Mulighed 1 - Genindlæse og genudsende

Du kan genindlæse og genudsende din mailing under fanen **Udsendelser**. Find den mail, du vil genudsende, ved at søge efter den eller ved at gå gennem fanen **Seneste** eller **Alle**.

I nederste højre hjørne af udsendelsen kan du klikke på menuknappen. Her kan du vælge **Genindlæs og genudsend**.

![Med menuknappen kan du genudsende mailen fra din mappe -screenshot][img1]

 Når du klikker på**Genindlæs og genudsend**, opdaterer SuperOffice Marketing den modtagerliste, der blev brugt i den tidligere udsendelse og overskriver alle de e-mailadresser, du har ændret eller tilføjet til det udvalg, du har brugt som din modtagerliste.

Systemet sender kun mailen til de modtagere, der endnu ikke har modtaget den.

Når mailudsendelsen er sendt afsted, kan du gå ind i den og se de nye resultater under fanerne**Oversigt** og **Modtagere**.

## Mulighed 2 – Genudsende til udvalgte

Start med at åbne den mail, du vil sende ud igen, og gå til fanen **Modtagere**.

Her kan du for eksempel filtrere og udvælge modtagere med status som **Afvist** eller **Sendt**.

Du kan filtrere modtagerlisten ved hjælp af filterknappen i nederste højre hjørne af skærmen. Og du kan vælge de modtagere, du vil genudsende din mail til, ved at klikke på feltet i kolonnen længst til venstre på modtagerlisten.

![Du kan filtrere status for kontakterne, når du genudsender en mail -screenshot][img2].

Når du har udvalgt alle modtagerne, skal du klikke på knappen **Handlinger** og vælge **Genudsend til udvalgte**.

SuperOffice Marketing sender nu din mail til alle de udvalgte modtagere.

<!-- Referenced links -->

<!-- Referenced images -->
[img1]: ../../../../../media/loc/en/marketing/reload-resend.png
[img2]: ../../../../../media/loc/en/marketing/filter-and-select-to-resend.png
