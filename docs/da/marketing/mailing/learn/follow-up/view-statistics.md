---
uid: help-da-mailing-view-statistics
title: Se statistik for udsendelser
description: Se statistik for udsendelser
author: SuperOffice RnD
so.date: 02.21.2023
keywords: Marketing
so.topic: howto
language: da
---

# Analysere resultaterne af dine udsendelser

For at afgøre, om en mailing var en succes, har du brug for nogle tal at sammenligne den med. I denne vejledning kan du se, hvordan du analyserer statistikkerne fra din udsendelse.

Vidste du, at den gennemsnitlige åbningsrate for en udsendelse på tværs af alle brancher er 21.33 procent?

Det betyder, at overordnet set vil 1 ud af 5 modtagere åbne og læse din udsendelse. For at se, om din mailing ligger over eller under dette gennemsnit, kan du analysere statistikken for hver af dine specifikke udsendelser.

## Analysere dine statistikker

SuperOffice indsamler alle statistikker og resultater for hver mailing, du sender ud. Ved at sammenligne resultaterne fra forskellige udsendelser kan du se, hvilket emnefelt, og hvilken type indhold og links, der fungerer bedst til at engagere og interessere dine modtagere. Statistikken giver dig de oplysninger, du skal bruge for at forbedre dine fremtidige udsendelser.

SuperOffice Marketing måler øjeblikkeligt effekten af din udsendelse. Du kan se åbningsraten, klikraten for links, samt hvilke e-mails der er blevet afvist.

## Finde dit benchmark for succes

Hvornår er din mailing vellykket? Det spørgsmål kan være svært at svare på, hvis du ikke tidligere har sendt mailing til dine kontakter ved hjælp af en professionel løsning. Derfor er det en god idé at sende et par "testudsendelser" ud via din udsendelsesløsning, så du kan finde dit benchmark.

For at du kan forbedre dine fremtidige udsendelser skal du finde ud af, hvad der fungerer for dine kontakter. Den nemmeste måde at gøre det på er at opdele målgrupperne for dine første par udsendelser i to eller flere grupper. Send dem derefter den samme mailing, hvor du ændrer teksten i emnefeltet, kommer med en ny opfordring til handling eller ændrer ved andre dele af den.

Statistikken fra hver udsendelse viser dig, hvilken der klarede sig bedst, og det vil give dig dit benchmark. Derefter kan du sammenligne resultaterne fra eventuelle fremtidige udsendelser med det benchmark, du har indstillet.

## Trin

For at se statistik om din udsendelse, skal du gå til fanen **Udsendelser** og klikke på udsendelsen på listen. Skærmbilledet **Vis udsendelse** vises.

> [!TIP]
Klik på knappen **Opdatér** for at opdatere udsendelsesstatistikken.

Når din mailing er sendt ud, kan du se i fanen **Oversigt**, hvordan den klarede sig.

![Når mailingen er afsendt, kan du tjekke fanen Oversigt for at få et overblik over, hvor godt den klarede sig -screenshot][img2]

## Faner med udsendelsesstatistik

* **Oversigt**: Her kan du finde forskellige statistikker for udsendelsen:
  * **Antal udsendelser**: Hvor mange udsendelser blev sendt.
  * **Åbningsrate**: Hvor mange udsendelser blev åbnet.
  * **Klikrate**: Hvor mange links blev klikket.
  * **Afvisningsprocent**: Hvor mange udsendelser [blev afvist][1].

* **Indhold**: Her kan du se indholdet af udsendelsen.

* **Rapporter**: Fire diagrammer viser statistik om udsendelsen (hold musen over for at se de præcise antal).
  * Alle links, der blev klikket på, og hvor mange modtagere, der klikkede på hvert af de links, du havde indsat. Hvor mange modtagere der åbnede din udsendelse i løbet af de første 48 timer, og hvornår de fleste læste den.

  * Derudover vil SuperOffice Marketing vise dig antal modtagere fordelt på status. Det betyder, at du blandt andet kan se, hvor mange modtagere der læser mailen, hvor mange der blev afvist, og hvor mange dubletter din mailing indeholdt.

* **Modtagere**: I denne fane vises [en liste over modtagere][2] af din udsendelse. Her vises status (afsendelse, venter, mislykket, afvist, læst osv.) for udsendelsen til hver enkelt modtager. Oversigten kan filtreres ved at markere afkrydsningsfelterne nederst på skærmen. Du kan også udvælge og tilføje modtagere til udtræk og projekter ved hjælp af ![ikonet][img1] menuknappen.

* **Sporede links**: I dette faneblad kan du se [antal klik på alle de sporede links][3] i udsendelsen. Klik på et link for at åbne skærmbilledet **Se link**. Du vil nu se en liste over de modtagere, der har klikket på linket, og hvornår de klikkede på dem. Brug denne liste til at foretage en udvælgelse eller definere et projekt til videre opfølgning.

* **Administrere afviste udsendelser**: En oversigt over alle afviste e-mails. Brug handlingerne til at [rydde op i dine afviste mailadresser][1], enten ved at sætte kontakterne som tidligere ansatte eller ved at slette mailadresserne.

> [!NOTE]
> Fanerne **Rapporter** og **Sporede links** kræver brugerlicensen: Marketing. Nogle faner er ikke tilgængelige for SMS-forsendelser og dokumentforsendelser.

## Hvad vil du foretage dig nu?

* [Arbejde med modtagerlisten efter udsendelsen][2]
* [Arbejde med sporede links efter udsendelsen][3]

<!-- Referenced links -->
[1]: manage-bounces.md
[2]: look-at-recipient-list.md
[3]: ../../../tracked-links/learn/explore-clicks.md

<!-- Referenced images -->
[img1]: ../../../../../media/icons/btn-menu.png
[img2]: ../../../../../media/loc/en/marketing/summary-tab.png
