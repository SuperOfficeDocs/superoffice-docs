---
uid: help-da-mailings-follow-up
title: Opfølgning på udsendelser
description: "Når din mail er sendt ud, er det altid spændende at se, hvor godt den klarede sig,"
author: SuperOffice RnD
so.date: 02.21.2023
keywords: Marketing
so.topic: concept
language: da
---

# Opfølgning på mailudsendelser

Når din mail er sendt ud, er det altid spændende at se, hvor godt den klarede sig, så du kan se, om alt dit hårde arbejde har været det værd. Det er også en fantastisk mulighed for at tjekke og forbedre kvaliteten af de oplysninger, der er registreret i din CRM-database. Især antallet af afviste e-mails er en nøgleindikator.

Ved at opdatere afviste e-mailadresser kan du øge succesraten for dine fremtidige mailudsendelser. Når du har opdateret mailadresserne på alle de modtagere, der blev afvist, kan du genindlæse din modtagerliste og sende din mail ud igen til alle de opdaterede kontakter.

Når mailen er sendt ud, indsamler SuperOffice Marketing data om status for hver enkelt afsendt e-mail. I fanen **Modtagere** kan du se status for hver modtager af udsendelsen.

Du kan også filtrere listen og eksportere resultaterne til udvalg og projekter for at arbejde videre med dem i SuperOffice CRM. Udvalget kan for eksempel indeholde modtagere, der har læst udsendelsen, så sælgere kan følge op på dem. For at forbedre dine kundedata kan du oprette et udvalg med modtagere, der ikke har modtaget udsendelsen (retur/bounce), så den kundeansvarlige kan sørge for, at kontaktoplysningerne, der er registreret i SuperOffice CRM, er korrekte.

Hvis status fortstat, efter et par dage, er **Sendt** (og ikke **Læst af modtager**) bør du sende en påmindelse. Hvis du f.eks. sender en invitation til en event eller et seminar, er det godt at genudsende og påminde de modtagere, der ikke åbnede og læste din første mail. Du kan oprette en ny målliste for at sende din mail igen.

Når du har filtreret de modtagere, du vil følge op på, kan du[eksportere alle modtagere til et udvalg eller et projekt][2]. Du kan følge op på modtagerne fra dette Udvalg eller Projekt.

## Hvordan kan jeg følge op?

* Du kan [se statistik][1] på mailudsendelsen og få oplysninger om eventuelle problemer.
* Du kan [tilføje modtagere til udvalg og projekter][2] for at arbejde videre med dem.
* Du kan [tjekke og rette mailadresserne på ikke-leverede mails][2].
* Du kan [se, hvem der har klikket på de sporbare links][4], du har indsat i beskeden.
* Du kan administrere mailadresserne på afviste mails, der er returneret på grund af permanente fejl, eller som er blevet [afvist][3] flere gange.

<!-- Referenced links -->
[1]: view-statistics.md
[2]: look-at-recipient-list.md
[3]: manage-bounces.md
[4]: ../../../tracked-links/learn/explore-clicks.md

<!-- Referenced images -->
