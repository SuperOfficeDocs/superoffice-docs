<!-- markdownlint-disable-file MD041 -->
Når du har oprettet din målliste, forberedt mailen og testet den, er du endelig nået til den spændende del – det er tid til at få udsendelsen afsendt.

Under det afsluttende trin, **Bekræftelse**, kan du se en sammenfatning af udsendelsen og bekræfte, at alt er korrekt. Alle fejlmeddelelser, der vises på dette skærmbillede, skal løses inden udsendelsen kan afsendes. Sendeindstillingerne er deaktiveret, hvis der er ufuldstændige trin eller manglende oplysninger i din mailudsendelse. De er angivet med rødt.

Du kan vælge, om du vil sende din mail med det samme, eller om du vil tidsindstille mailudsendelsen. Fordelen ved at tidsindstille din mail er, at du kan vælge dag og klokkeslæt for dens afsendelse. Det betyder, at du kan sende den, når du ved, at de fleste af dine modtagere vil åbne og læse din mail.

I skærmbilledet Bekræft får du en oversigt over de forudgående trin, du har gennemført, og du får mulighed for enten at afsende eller tidsindstille din mail:

![I skærmbilledet Bekræft får du en oversigt over de forudgående trin, du har gennemført, og du får mulighed for enten at afsende eller tidsindstille din mail -screenshot][img4]

## Sende udsendelsen med det samme

Klik på **Send nu** for at afsende udsendelsen med det samme. Workflowet lukker, og du kommer tilbage til fanebladet **Udsendelser**.

Klik på udsendelsen på listen for at se status og statistik for din afsendelse. [Spor udsendelsen og få vist statistik][1].

## Tidsindstilling af udsendelsen

For ikke at overbelaste serverne i arbejdstiden kan det være en god idé at vælge et tidspunkt om aftenen. Denne valgmulighed er ikke tilgængelig for udsendelser, der er ved at blive sendt ud, er midlertidigt stoppet eller allerede er sendt ud.

1. Klik på **Tidsplan**.
2. Under **Tidsplan**, vælg en af de følgende valgmuligheder:
    * Klik på **Vælg dato** (<i class="ph ph-calendar-blank" aria-hidden="true"></i>) og vælg dato og klokkeslæt for afsendelsen.
    * Klik på **Sæt til nu** for at indsætte dags-dato og klokkeslæt.
3. Klik på **OK**. Workflowet lukker, og du kommer tilbage til fanebladet **Udsendelser**.

## Hvad sker der så nu?

Klik på udsendelsen på listen for at [se status og statistik for din afsendelse][1].

For at standse udsendelsen eller påbegynde en planlagt udsendelse før planlagt tid, skal du klikke på de respektive **Stop** eller **Start** - knapper.

<!-- Referenced links -->
[1]: ../../view-statistics.md

<!-- Referenced images -->
[img4]: ../../../../../../media/loc/en/marketing/send-or-schedule.png
