---
uid: help-da-mailing-targets
title: Oprette en målliste
description: "Formålet med din mailudsendelse er bestemmende for din målgruppe. Når du ved, hvad du vil opnå med din udsendelse, skal du oprette en specifik målliste."
author: Bergfrid Dias
so.date: 02.16.2023
keywords: Marketing, udsendelse
so.topic: howto
language: da
---

# Oprette en målliste

Der er mange måder, du kan oprette din målliste på. Så for at sikre, at du ved alt det, du skal vide og huske, når du opretter din målliste, har vi oprettet en vejledning.

Du kan foretage to typer af markeringer for at oprette din målliste. I vejledningen lærer du, hvordan du opretter et statisk og et dynamisk udvalg.

## Overvejelser til oprettelse af målliste

At vide præcis, hvad du vil opnå med din mailudsendelse, er nøglen til succes for enhver marketingkampagne. De mål, du sætter, bestemmer din målgruppe og det budskab, du sender ud.

Din målliste er den gruppe personer, du mener vil reagere bedst på din besked, forudsat at de abonnerer på at modtage din markedsføringskommunikation.

Hvis du skræddersyr dit budskab specifikt til den gruppe, er der betydeligt større chance for, at de handler, som du gerne vil have dem til.

### Definér dit mål

For at sikre, at din mailudsendelse bliver en succes, skal du først og fremmest nå ud til de rigtige mennesker. Jo mere du kan indsnævre din målgruppe, jo større er dine chancer for, at det rigtige budskab når ud til den rigtige person.

Hvad vil du opnå med din mailudsendelse? Vil du gerne:

* Skaffe flere kundeemner?
* Sælge flere nye produkter eller tjenester til dine eksisterende kunder?
* Øge dine kunders loyalitet og fastholde dem?
* Informere om nye udviklinger, milepæle eller forslag?

I SuperOffice CRM er der mange måder at oprette en stabil målliste på. Du kan anvende udvalg, projekter eller en enkelt kontakt, der er gemt i systemet. Alle kontakter, der endnu ikke er tilgængelige i SuperOffice CRM-databasen, kan tilføjes ved at importere en Excel-liste, forudsat at du har deres samtykke til, at du må sende dem  marketingmeddelelser fra din virksomhed.

Du kan også oprette en mailingliste ved hjælp af [online webformularer][3]. Ikke alene kan du fange nye kundeemner blandt de besøgende på dit websted, der udfylder en webformular, men du kan også bruge webformularer til at invitere folk til at abonnere eller tilmelde sig forskellige mailudsendelser.

Få mere at vide om, hvordan du [opretter og bruger webformularer i Marketing][4].

### Sørg for at følge GDPR

Den generelle databeskyttelsesforordning (GDPR) er den databeskyttelsesforordning, der blev indført den **25\. maj 2018**.

Se denne video for at lære, hvad GDPR er:

<!-- markdownlint-disable-next-line MD034 DOCSMD007 -->
> [!Video https://www.youtube.com/watch?v=S0aTpvBmVnY]

GDPR er ikke bare lovgivning, det er også en fantastisk mulighed for dig til at skabe nogle ekstremt målrettede marketingkampagner til dem, der er interesserede i dit brand. På denne måde vokser dine chancer for at få nye kunder eksponentielt!

**Tjekliste til marketingkampagne:**

* Indhent udtrykkeligt samtykke fra dine eksisterende og potentielle kontakter til at modtage markedsføringskommunikation fra din virksomhed. Én måde at bede om tilladelse på er via mailudsendelser eller webformularer. At søge tilladelse og gemme en registrering af det er hjørnestenene i GDPR.

* [Dokumentér de samtykker, du indhenter][5] til lovlig opbevaring af personoplysninger og afsendelse af e-marketingbeskeder.

* Giv dine kontakter en enkel og ligetil måde at fravælge dine e-mailmarketingkampagner på ved at inkludere tydeligt synlige afmeldingslinks i dine mails. En anden måde at sikre, at du kun kontakter de personer, der ønsker at høre fra dig, er ved at oprette et center for abonnementsadministration, hvor registrerede kan vælge det indhold, de ønsker at modtage.

* Indhent nye tilladelser fra din eksisterende kundebase. Det betyder, at hvis du ikke er sikker på, om du har de nødvendige tilladelser eller ej, og hvis du ikke har givet dine kontakter mulighed for at fravælge, kan det være nødvendigt at indhente nye tilladelser. En kampagne til at "genindhente tilladelser" er også en god måde at opdatere dine eksisterende registre på.

## 4 måder du kan oprette mållister på

* **Udvalg:** Det er et kraftfuldt værktøj, der giver dig mulighed for præcist at definere din mailudsendelses målliste. Du kan udvælge dine egne markeringer helt fra bunden, eller du kan bruge et af vores forudindstillede valg. For at finde de forudindstillede valg skal du gå til sektionen Udvalg og angive Virksomhed. Her finder du 4 udvalgte markeringer, der er klar til brug. Hvis du foretrækker at lave dit eget udvalg, kan du lære, hvordan du opretter en markering.

* **Projekter:** I SuperOffice CRM kan du kan sende mail ud til personer, der er koblet op på et projekt. Føj de personer, du ønsker, til projektet, og vælg dette projekt som modtagerliste til din mail.

* **Enkeltstående kontakter:** Du kan tilføje personer fra databasen én efter én ved at søge på deres navn eller på en anden værdi. Du kan også indsætte specifikke e-mailadresser på din målliste. Det er smart, når du vil tilføje nogen lige inden, du sender ud.

* **Importere kontaktliste:** Du kan importere modtagere fra en fil uden for SuperOffice CRM. Hvis du ønsker, at dine resultater fra mailudsendelsen skal vises på et kontaktkort i SuperOffice CRM, skal du vælge en anden mulighed. Du kan overveje først at importere kontakterne til SuperOffice CRM og derefter markere et udvalg. På den måde får du mulighed for at oprette en historik over mailudsendelser på kontaktkortet.

## Afgrænse mållisten

Ved at afgrænse din målliste undgår du at sende e-mails til kontakter, der ikke er interesseret. På den måde kan du spare omkostninger og undgå at  spilde dine markedsføringsressourcer. [Lad være med at begå den samme fejl som 89 % af alle marketingfolk][1], nemlig at sende din mail ud til alle i  databasen.

Det du skal tænke på, når du vil segmentere databasen:

* Din database skal indeholde de rigtige kategorier, såsom kunde og kundeemne eller måske kunde A, B og C, så du kan foretage de rigtige valg.

* De kontakter, du vil sende mails til, skal have samtykket til e-marketing. Det betyder, at du har et retsgrundlag for at sende dem mails i første omgang, og at de har ikke fravalgt det (f.eks. trukket deres samtykke tilbage).

* Desuden bør du overveje at anvende funktionen Abonnentstyring, der giver dig mulighed for at spore, hvilken type mailudsendelser din kontaktperson er glad for at modtage. Eksempler på abonnementer kan være "nyhedsbreve", "invitationer", "produktopdateringer", eller det kan være emner med specifikt indhold m.m. På den måde får du mulighed for at sende de rigtige oplysninger til de rigtige personer.

* **Ekstra felter** er også vigtige for din marketingrutine. Du kan tilføje ekstra felter til SuperOffice CRM med de oplysninger, du har brug for til at oprette den perfekte målliste.

> [!NOTE]
> Bed din SuperOffice-administrator om at redigere/tilføje lister og felter for yderligere at indsnævre dine mållister, så de passer til de segmenteringskriterier og felter, du har brug for.

![Tjek, hvad din kontaktpersons interesser er, under fanen Interesse på visitkortet -screenshot][img1]

## Markeringer til mållister

Markér et udvalg af kontakter til at oprette dine mållister, så du sikrer dig, at du har fat i den rigtige målgruppe som modtager af dine mails.

[Sådan oprettes et udvalg][2].

### Statisk udvalg

Et statisk udvalg er en liste over indhold, som du opretter manuelt ved at vælge bestemte kriterier eller ved at vælge at tilføje enkelte poster fra databasen.

Det karakteristiske ved et statisk udvalg er, at det – i modsætning til et dynamisk udvalg – forbliver det samme, indtil du beslutter dig for at ændre det ved manuelt at tilføje nye poster til et eksisterende udvalg eller slette enkelte poster. Et dynamisk valg opdateres automatisk, når poster tilføjes eller fjernes fra CRM-databasen.

Du kan bruge en statisk markering, når du vil have absolut kontrol over indholdet, f.eks. når du opretter en målliste til en mailudsendelse. Du har dermed fuld kontrol over de kontakter, du sender din næste marketingmail til.

En anden måde at bruge et statisk udvalg på er at analysere resultaterne i din organisation – det er nemt at se resultaterne fra et bestemt område og en bestemt periode som f.eks. sidste måned, sidste kvartal og så videre. Ved at sammenligne det samme statiske udvalg gennem forskellige perioder kan du se, om din virksomhed har klaret sig bedre eller dårligere.

### Dynamisk udvalg

Et dynamisk udvalg er ligesom en gemt søgning med et sæt kriterier. Du kan opdatere den, når du vil, og den vil automatisk inkludere listeelementer, som svarer til de kriterier, du har indstillet for, f.eks., modtagere.

Du kan f.eks. oprette et dynamisk udvalg som et udtræk af alle dine kunder. Selv når du tilføjer nye kunder eller mister nogle gamle, vil dit dynamiske udvalg fortælle dig præcis, hvem dine nuværende kunder er.

Brug f.eks. dynamiske udvalg, når du har brug for de mest ajourførte data til at oprette en målliste til en mail.

## Relateret

* [Opfølgning på udsendelser][6]
* [Arbejde med modtagerlisten efter udsendelsen][8]
* [Arbejde med sporede links efter udsendelsen][9]
* [Sporing af udsendelsen og visning af statistik][7]

<!-- Referenced links -->
[1]: https://www.superoffice.com/blog/email-marketing-segmentation-mistake/
[2]: ../../../../search-options/selection/learn/create/index.md
[3]: https://www.superoffice.co.uk/resources/articles/integrated-web-forms/
[4]: ../../../forms/learn/create.md
[5]: ../../../../admin/lists/learn/privacy-legal-base-add.md
[6]: ../follow-up/index.md
[7]: ../follow-up/view-statistics.md
[8]: ../follow-up/look-at-recipient-list.md
[9]: ../../../tracked-links/learn/explore-clicks.md

<!-- Referenced images -->
[img1]: ../../../../../media/loc/en/marketing/abigails-contact-card-interests.png
